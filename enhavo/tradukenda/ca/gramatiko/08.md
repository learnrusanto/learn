# Preposició *da*

S'utilitza en comptes de *de* per a enllaçar dos substantius quan el primer mesura el segon:

- *tri kilogramoj __da__ sukero* – tres quilos de sucre
- *glaso __da__ akvo* – un got d'aigua
- *du boteloj __da__ suko* – dues ampolles de suc
- *ses milionoj __da__ eŭroj* – sis milions d'euros
- *centoj __da__ homoj* – centenars de persones

Algunes altres paraules quantitatives que no són substantius també s'enllacen amb substantius mitjançant *da*:

- *Mi havas pli __da__ mono.* – Tinc més diners.
- *Kiom __da__ kukoj vi volas?* – Quants pastissets vols?
- *Vi havas tiom __da__ libroj!* – Tens tants llibres!
- *tro __da__ kafo* – massa cafè
- *multe __da__ mono* – molts diners

En canvi, els adjectius mai no poden anar amb *da*:

- *plena je kafo* – ple de cafè

Amb numerals no s'utilitza *da*, excepte si el substantiu apareix separat:

- *Mi vidis kvar knabinojn.* – Vaig veure quatre noies.
- *__Da__ knabinoj, mi vidis kvar.* – De noies, en vaig veure quatre.

Com es veu als exemples anteriors, el substantiu que segueix *da* no pot rebre acusatiu. Si l'element que la precedeix no és un substantiu, no hi haurà cap acusatiu tot i que funcioni com a objecte directe:

- *Li ricevis pli __da__ malbonaj notoj.* – Ell té més notes dolentes / pitjors notes.

S'utilitza *de* en comptes de *da* si el segon substantiu és definit, és a dir, porta article, demostratiu o possessiu:

- *tri kilogramoj de tiu sukero* – tres quilos d'aquell sucre
- *glaso de la kafo* – un got del cafè
- *centoj de viaj homoj* – centenars dels teus homes

# Preposició *ĉe*

Té significats i traduccions diverses:

1) Proximitat en l'espai, amb contacte o sense:

- *Ili sidas __ĉe__ la tablo.* – Seuen a taula / al voltant de la taula.
- *Ĝi staris __ĉe__ la muro.* – Era arran de la paret / a tocar de la paret.

2) Coincidència en el temps:

- *Li koleriĝas __ĉe__ la plej malgranda bagatelo.* – S'enfada amb qualsevol fotesa.

3) Proximitat metafòrica:

- *Miaj pensoj estis __ĉe__ ludo.* – Els meus pensaments estaven amb el joc.
- *La kopirajtoj restas __ĉe__ la aŭtoro.* – Els drets d'autor romanen amb l'autor.

4) Lloc de residència real o fictici:

- *Ni tagmanĝos __ĉe__ mia patrino.* – Dinarem a ca ma mare.
- *__Ĉe__ mi tiaj vortoj ne estas akcepteblaj.* – En la meva presència aquestes paraules no són acceptables.

# Sufix *-aĉ-*

És un sufix amb significat despectiu:

- *hotel__aĉ__o* – hotelot, hotel de mala qualitat...
- *vin__aĉ__o* – vi de mala qualitat
- *popol__aĉ__o* - populatxo, púrria (de *popolo*, 'poble')

Es pot afegir a arrels verbals:
- *parol__aĉ__i* – parlar inintel·ligiblement o barroerament

També es pot utilitzar com a arrel independent:
- *aĉa* – lleig, fastigós/a

# Sufix *-igi*

S'utilitza per a derivar verbs transitius que indiquen un canvi d'estat, a partir d'arrels adjectives, verbals o substantives, de preposicions, o de sintagmes preposicionals. Allò que experimenta el canvi d'estat esdevé l'objecte directe en acusatiu, mentre que el causant del canvi és el subjecte.
Quan en català no existeix un verb transitiu equivalent, cal traduir __-igi__ amb el verb "fer" més el verb intransitiu corresponent; llavors és quan es veu millor el caràcter causatiu d'aquest sufix:

- *La leciono estas malfacila. La instruisto plifacil__ig__os ĝin.* – La lliçó és difícil. El professor la farà més fàcil.
- *Li fal__ig__is ŝin.* – Ell la va fer caure.

## Amb arrels adjectives
- *facil__ig__i* – facilitar
- *bel__ig__i* – fer bonic/a, embellir
- *malbon__ig__i* – fer malbé, espatllar
- *malplen__ig__i* – buidar
- *varm__ig__i* – escalfar
- *san__ig__i* – guarir, curar
- *trankvil__ig__i* – tranquil·litzar
- *pliriĉ__ig__i* – enriquir, fer ric
- *util__ig__i* – utilitzar, fer servir

## Amb arrels verbals

- *sid__ig__i* – asseure, fer seure
- *zorg__ig__i* – preocupar
- *koler__ig__i* – enfadar, fer enfadar
- *okaz__ig__i* – ocasionar, celebrar
- *est__ig__i* – causar, originar, ocasionar
- *mort__ig__i* – matar
- *dorm__ig__i* – adormir, fer dormir
- *manĝ__ig__i* – péixer, alimentar

Aquest sufix es pot aplicar a verbs transitius:

- *Ili kuiros kukon.* – Cuinaran un pastís.
  - *Ili kuir__ig__os kukon.* – Faran cuinar un pastís.

- *Mi memoris la lastan lecionon.* – He recordat la darrera lliçó / M'he recordat de la darrera lliçó.
  - *La instruisto memor__ig__is min pri la lasta leciono.* – El professor m'ha fet recordar-me de la darrera lliçó.
  - *La instruisto memor__ig__is la lastan lecionon al mi.* – El professor m'ha recordat la darrera lliçó.

D'altra banda, cal evitar l'error d'utilitzar aquest sufix per a transitivitzar un verb ja transitiu. *Fin__ig__i*, per exemple, no significa acabar una cosa sinó fer que algú altre l'acabi.

## Amb altres elements

- *edz__ig__i* – casar
- *al__ig__i* – afegir, inscriure
- *kun__ig__i* – ajuntar, unir
- *enkap__ig__i* – ficar al cap, capir, aprendre
- *enlernej__ig__i* – escolaritzar
