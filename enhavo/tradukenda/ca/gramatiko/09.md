# Condicional

En les oracions condicionals de significació improbable o impossible, els verbs adopten la terminació condicional  __-US__, tant en la frase principal com en la subordinada introduïda per __se__:

- *Se via patro ven__us__, ni vojaĝ__us__ kun li.* – Si el teu pare vingués, viatjaríem amb ell.
- *Se vi est__us__ pli juna kaj bela, mi am__us__ vin.* – Si fossis més jove i guapo/a, t'estimaria.

Les condicions no realitzades en el passat s'expressen amb __antaŭe__:

- *Se via patro ven__us__ __antaŭe__, ni vojaĝ__us__ kun li.* – Si el teu pare hagués vingut, hauríem viatjat amb ell.

Com en català, una oració condicional amb __-us__ pot aparèixer en forma absoluta, sense fer explícita la subordinada amb __se__:

- *Mi veturig__us__ la aŭton, sed mi ne scias.* – Conduïria el cotxe, però no en sé.

Això és especialment habitual quan per cortesia alleugerim una petició, desig, etc.:

- *Ĉu vi pov__us__ doni al mi la libron?* – Que em podries donar el llibre?


# Subordinació i temps verbals

Les condicionals de valor general i absolut, que sempre acaben passant, es formen amb __-as__ en totes dues frases, exactament com en català:

- *Se oni tro maljuniĝ__as__, oni mort__as__.* – Si s'envelleix massa, un es mor.
- *Se oni hav__as__ multe da mono, oni est__as__ riĉa.* – Si un té molts diners, un és ric.

D'altra banda, en les condicionals de significació probable, els verbs de totes dues frases van en futur (amb __-os__), mentre que en català el verb de la subordinada que expressa la condició aniria en present d'indicatiu:

- *Se vi ven__os__ post la vespermanĝo, mi prepar__os__ kafon por vi.* – Si véns (literalment: vindràs) després del sopar, et prepararé un cafè.
- *Se la lernanto ne stud__os__ la lecionojn, lern__os__ nenion.* – Si l'alumne no estudia (lit.: estudiarà) les lliçons, no aprendrà res.

De fet, el futur en __-os__ també apareix en altres frases subordinades que en català anirien en present de subjuntiu:

- *Kiam la patrino mort__os__, ili vendos la domon.* – Quan la mare mori (lit.: morirà), vendran la casa.
- *Dum la patrino viv__os__, ili ne vendos la domon.* – Mentre la mare visqui (lit.: viurà), no vendran la casa.
- *Ili ne vendos la domon ĝis la patrino mort__os__.* – No vendran la casa fins que la mare mori (lit.: morirà).

A més, en esperanto el futur pot aparèixer en frases subordinades tot i que el verb principal estigui en pretèrit:

- *Mi pensis, ke ili ven__os__.*  – Vaig pensar que vindrien (lit.: que vindran).


# Possessiu reflexiu

El possessiu __sia__, derivat del pronom reflexiu *si* més la terminació d'adjectiu, s'utilitza obligatòriament quan el posseïdor és el subjecte de l'oració i és de tercera persona:

- *Petro amas lian edzinon.*  – En Pere s'estima la dona d'ell (d'una altre home).
	- *Petro amas __sian__ edzinon.*  – En Pere s'estima la seva dona (la pròpia).
- *Maria parolas al ŝia amiko.* – La Maria parla a l'amic d'ella (l'amic d'una altra dona esmentada abans).
	- *Maria parolas al __sia__ amiko* – La Maria parla al seu amic (amic de la Maria).
- *Petro kaj Maria venis kun iliaj gepatroj.* – En Pere i la Maria han vingut amb llurs pares (els pares d'unes altres persones).
	- *Petro kaj Maria venis kun __siaj__ gepatroj.* – En Pere i la Maria han vingut amb sos pares (els pares propis).
- *La lernejo instruas Esperanton al ĝiaj laboristoj.* – L'escola ensenya esperanto als treballadors (els d'una altra organització).
	- *La lernejo instruas Esperanton al __siaj__ laboristoj.* – L'escola ensenya esperanto als seus propis treballadors.

 
# Sufix *-ad-*

## Amb arrels verbals

Hi afegeix la idea de durada llarga i/o repetició: 
- *atend__ad__i* – esperar molta estona
- *demand__ad__i* – preguntar amb insistència
- *rigard__ad__i* – mirar amb insistència, fitar, escrutar, observar
- *parol__ad__i* – perorar, discursejar
- *salt__ad__i* – saltar continuament, saltironejar

Pot servir per a formar verbs derivats, però amb __-o__ també forma substantius derivats, que contrasten amb els substantius formats directament amb l'arrel per aquest matís de durada i/o d'acció:
- *kanti* – cantar
	- *kanto* – cant, cançó
	- *kant__ad__o* – cantada, concert
- *rakonti* – contar, explicar, narrar
	- *rakonto* – conte
	- *rakont__ad__o* – narració, explicació
- *plani* – planejar
	- *plano* – pla
	- *plan__ad__o* – planificació
- *instrui* – ensenyar
	- *instruo* – ensenyança, doctrina
	- *instru__ad__o* – ensenyament

## Amb arrels substantives

Forma substantius derivats a partir de verbs derivats al seu torn d'una arrel substantiva:

- *martelo* – martell
	- *marteli*, *martel__ad__i* – martellejar
		- *martel__ad__o* – Martelleig
- *krono* – corona
	- *kroni* – coronar
		- *kron__ad__o* – coronació

# Sufix *-ar-*

Indica un conjunt o un grup d'entitats o objectes de la mateixa natura. Sempre s'aplica a arrels substantives:

- *vagono* – vagó
	- *vagon__ar__o* – comboi, tren
- *vorto* – paraula
	- *vort__ar__o* – diccionari
- *arbo* – arbre
	- *arb__ar__o* – bosc
- *junulo* – (un) jove
	- *junul__ar__o* – jovent, els joves
- *burokrato* – buròcrata
	- *burokrat__ar__o* – burocràcia
- *homo* – persona, ésser humà
	- *hom__ar__o* - la humanitat
- *porko* – porc/truja
	- *pork__ar__o* - una porcada (ramat de porcs)

# Sufix *-um*

No té una significació concreta. S'utilitza per a formar paraules que tenen una relació amb l'arrel que no es pot expressar per mitjà d'altres afixos, de manera que aquestes paraules s'han d'aprendre de memòria. Aquest sufix es pot aplicar a arrels de tot tipus, tant substantives, com verbals o adjectives, i a més també produeix derivats de qualsevol categoria gramatical:

## Amb arrels adjectives
- *plena* – ple/plena
  -  *plen__um__i* – acomplir
- *proksima* – pròxim/a
  -  *proksim__um__a* – aproximat
- *malvarma* – fred 
	- *malvarm__um__i* – refredar-se
- *komuna* – comú/comuna
	- *komun__um__o* – districte, comunitat, col·lectiu

## Amb arrels substantives
- *brako* – braç 
	- *brak__um__i* – abraçar
- *vento* – vent
	- *vent__um__i* – ventar, ventallar
- *kolo* – coll
	- *kol__um__o* – coll (d'un vestit)

## Amb arrels verbals
- *bruli* – cremar, cremar-se
	- *brul__um__o* – inflamació
- *aĉeti* – comprar
	- *aĉet__um__i* – sortir de compres
- *loti* – fer una rifa, fer un sorteig
	- *lot__um__i* – rifar, sortejar
