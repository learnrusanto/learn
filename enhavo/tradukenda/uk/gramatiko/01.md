# Абетка і вимова

Абетка есперанто побудована на основі латинської графіки і складається з 28 букв. 22 фонеми позначені латинськими буквами безпосередньо, а 6 фонем передаються латинськими буквами з діакритичними знаками  : a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z.

Написання і вимова есперанто сталі й фонетичні. Кожна буква позначає один звук (фонему). Принцип: бачу - читаю, чую - пишу.

Переважна більшість букв вимовляється так само, як і в українській мові.Буква l позначає пом’якшений [л’], м’якший від л, але твердший від ль.

Голосівки (a, e, o, u)вимовляють, як у словах пан, дерево, дорога, кум. Голосні e, o вимовляються однаково чітко в наголошених і ненаголошених складах. Буква і не пом’якшує окремих приголосних. Буквосполучення іа, ie, іо, іu позначають два звуки. Буква ŭ позначає напівголосний, нескладотворчий [ў], який чуємо у словах “аудиторія”, “пауза” або друге "в" у слові "вовк". Напівприголосний ŭ з голсівками  а та е утворює дифтонги (aŭto, aŭtoro, Eŭropo, neŭtrala).   Наступні літери вимовляються так само, як і в українській мові : 

- C – ц (*citrono* – цитрина)
- Ĉ – ч (*ĉeko* – чек)
- G - ґ (*galerio* - ґалерея )
- Ĝ – дж (*ĝangalo* – джунглі)
- H – г (*heroo* – герой)
- Ĥ – х (*ĥoro* –хор)
- J – й (*jodo* – йод)
- Ĵ – ж (*ĵurnalo* – журнал)
- S – завжди як с (*sabato* - субота)
- Ŝ – ш (*ŝablono* – шаблон)


# Наголос

Наголос завжди падає на передостанній склад. У слові стільки складів, скільки в ньому голосівок. Наприклад : 
  
- *te-le-FO-no* (те-ле-ФО-но)
- *ra-DI-o* (ра-ДІ-о)
- *kaj* (кай)
- *a-MI-ko* (а-МІ-ко)
- ES-tas (ЕС-тас).
- Запам'ятайте: AN-kaŭ (kaŭ утворює один склад).

Особливу увагу зверніть на такі слова, як *radio* (ra-DI-o), що мають три склади, і на слова, котрі закінчуються на "-aŭ*: *ankoraŭ* (an_ko_raŭ), *almenaŭ* (al_me_naŭ).

# Артикль

Особливістю есперанто є означений артикль __la__. Він не змінюється ні за відмінками, ні за числами і вживається тоді, коли мова йде про особу чи предмет, уже відомі читачеві/слухачеві або єдині в своєму роді.Щоб переконатися, чи потрібен артикль, можна спробувати вставити перед іменником займенник “цей”, “мій”, “свій”, “кожний”, “весь” і т.п. :

- *la amiko*  – (цей) друг
- *amiko* – друг
- *la ĉambro*  – (ця) кімната
- *ĉambro*  – кімнати

Артикль не вживається:

а) перед власними назвами;

б) якщо перед іменником можна вставити неозначені займенники iu, іа (якийсь) і числівники kelka, kelkaj (кілька), multaj, pluraj (багато), unu (один), прикметник certa (певний);

в) після слів da, ĉiu, ĉiuj, ambaŭ, kies, ties;

г) перед присвійними займенниками mia, via, ĝia, nia і т.д.;

ґ) перед неозначеною формою дієслова або прислівником;

д) перед звертанням.

# Особові займенники

Особові займенники

- *mi*         – я         
- *vi*         – ти, ви  
- *li, ŝi, ĝi* – він, вона, воно    
- *ni*         – ми        
- *vi*         – ви      
- *ili*        – вони  

Особовий займенник *ĝi* стосується неживих предметів та істот, стать яких невідома або не виражена у явній формі; перекладатися на українську може у всіх трьох родах. 

# Присвійні займенники

Утворюються шляхом додавання закінчення__a__ до особових займенників.

*mia*     – мій, моя, моє
*via*     – твій, твоя, твоє
*lia, ŝia, ĝia* – його, її, його/її (для неживих предметів та істот, стать яких невідома або не виражена у явній формі). 
*nia*     – наш
*via*     – ваш
*ilia*    – їх

# Іменники

Всі іменники в називному відмінку однини мають закінчення __-o__. В есперанто немає категорії роду. Коли треба утворити жіночий рід, використовується спеціальний суфікс.

  - *amiko* – друг
  - *laboro* – робота
  - *libro* – книжка
  - *tablo* – стіл
  
# Множина

Множина іменників і прикметників утворюється задопомогою закінчення __j__ :
  
- *amiko* – друг /  *amiko__j__* – друзі

- *tablo__j__* – столи
- *lernanto__j__* – учні
- *via__j__ lernanto__j__* – твої учні

# Дієслова

Дієслова в есперанто маютькатегорію часу, способу, стану і виду. 

1. Неозначена форма дієслова (інфінітив) закінчується на  __-i__ :

- *lern__i__* – вчити
- *labor__i__* – працювати
- *est__i__* – бути
   
2. Теперішній час утворюється за допомогою закінчення __-as__. Те саме для всіх родів.

- *li sidas* – він сидить
- *ili laboras* – вони працюють
- *mi lernas* – я вчусь
 
# Дієслово бути

В есперанто *esti* відповідає дієслову-зв'язці *бути* в українській мові. 

- *mi estas*  - я є
- *vi estas* - ти є, ви є
- *li, ŝi, ĝi estas* - він, вона, воно є
- *ni estas* - ми є
- *vi estas* - ви є
- *ili estas* - вони є

Варто згадати, що в українській мові, в теперішньому часі однини дієслово-зв'язка опускається. Li estas instruisto - Він учитель.

  
# *Ĉu?*

*Ĉu* - це питальна частка, щоб утворювати питальні речення, відповідь на які може бути "так" або "ні".  Вона відповідає українському "чи". Порядок слів такий самий, як і в українській мові, коли питання починається з "чи". 

- Вони зараз працюють – *Ili nun laboras.*
- Чи вони зараз працюють ? – *__Ĉu__ ili nun laboras?*
- Чи мама учить ? – *__Ĉu__ la patrino instruas?*

# Так / Ні

Коли речення починається з питальної частки *Ĉu*, відповідь обов'язково починається з *_так_* або *_ні_* 

- *__Jes__, la patro estas en la ĉambro.* Так, батько в кімнаті.
- *__Ne__, la libro __ne__ estas sur la tablo.* Ні, книжка не на столі.

Заперечення "ne", як правило, вживається перед дієсловом. 


# *Kiu?*

Питальний займенник для визначення ідентичности людини або предмету. Перекладається хто, який :

- *__Kiu__ vi estas?* – Як тебе звати (Хто ти є) ?
- *__Kiu__ instruisto sidas?* – Який вчитель сидить ?

# Суфікс *-ist*

позначає: 1. особу певної професії: 2. оcобу, що є прихильником громадського руху, наукового чи філософського напрямку :

- *hotel__ist__o* – власник/адміністратор готелю
- *esperant__ist__o* – есперантист
- *polic__ist__o* – поліцейський
- *social__ist__o* – соціяліст

# Суфікс *-in*

позначає жіночу стать  :

- *patro* – батько
    - *patr__in__o* – мама
- *kato* – кіт
    - *kat__in__o* – кішка
- *instruisto* – вчитель
    - *instruist__in__o* – вителька

В есперанто немає категорії роду. З точки зору української мови всі іменники в есперанто, за винятком осіб чоловічої і жіночої статі, є іменниками середнього роду. Кілька іменників пов’язані виключно з жіночою статтю: damo - пані, gejŝo - гейша, amazono – амазонка.









