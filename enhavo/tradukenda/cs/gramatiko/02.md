# Přídavná jména

Přídavná jména končí na *__-a__*, např.:

- *bel__a__* – krásný
- *grand__a__ frato* – velký bratr
- *malgrand__a__ fratino* – malá sestra

V esperantu se u přídavných jmen nerozlišuje rod (*bela* = krásný/krásná/krásné).

# Pády

Esperantská podstatná jména mají dva pády: nominativ (1. pád) a akuzativ (4. pád). Akuzativ se používá k označení cíle tranzitivního slovesa (předmět nebo osoba zasažená činností slovesa). Tranzitivní slovesa jsou taková, která mají povinnou vazbu na přímý předmět ve 4. pádě (např. české koupit [něco]).

- *Kiu__n__ mi vidas?* – Koho já vidím?
- *Mi vidas amiko__n__* – Já vidím přítele.

Nepoužívejte akuzativ po slovese "být" a jeho ekvivalentech.

Přídavná jména se shodují s podstatnými jmény a přebírají jejich tvar: mají stejné koncovky *__-j__* a *__-n__*.

- *Vi estas bon__a__ amik__o__* – Ty jsi dobrý přítel
- *Vi estas bon__aj__ amik__oj__* – Vy jste dobří přátelé.
- *Vi havas bon__an__ amik__on__* – Ty máš dobrého přítele.
- *Vi havas bon__ajn__ amik__ojn__* – Ty máš dobré přátele.

Esperanto vyjadřuje další pády pomocí předložek. Tak třeba přivlastnění (anglické "of") se vyjadřuje pomocí *__de__*:

- *La libroj __de__ mia frato.* – Knihy mého bratra. (Bratrovy knihy).

# Časování

## Infinitiv: *-i*
  
- *labor__i__*          – pracovat

## Přítomný čas: *-as*

- *mi labor__as__*      – (Já) pracuji
- *vi labor__as__*      – (Ty) pracuješ
- *li/ŝi labor__as__*   – (On/ona) pracuje
- *ni labor__as__*      – (My) pracujeme
- *ili labor__as__*     – (Oni) pracují

## Minulý čas: *-is*

- *mi labor__is__*      – Pracoval jsem
- *vi labor__is__*      – Pracoval jsi
- *li/ŝi labor__is__*   – Pracoval (on/ona)
- *ni labor__is__*      – Pracovali jsme
- *ili labor__is__*     – Oni pracovali.

## Budoucí čas: *-os*

- *mi labor__os__*      – Budu pracovat
- *vi labor__os__*      – Budeš pracovat
- *li/ŝi labor__os__*   – (On/ona) Bude pracovat
- *ni labor__os__*      – My budeme pracovat
- *ili labor__os__*     – Oni budou pracovat

# Spojka *ke*

je používána k uvození vedlejší věty předmětné. Podobně jako český ekvivalent "že"

1. nemůže být vynechána,
2. většinou se před ní píše čárka.

Příklady:

- *Vi vidas, __ke__ mi manĝas.* – Vidíš, že jím.
- *Li diras, __ke__ li iros.* – Říká, že půjde.

# Předpona *mal-*

mění smysl slova na pravý opak.

- *bona* – dobrý
  - *__mal__bona* – špatný, zlý
- *granda* – velký
  - *__mal__granda* – malý
- *bela* – hezký
  - *__mal__bela* – škaredý

# Předpona *ge-*

označuje skupiny, kde jsou obě pohlaví dohromady:

- *__ge__fratoj* – sourozenci (ale musí to být bratři i sestry)
- *__ge__patroj* – rodiče

# Zdvořilosti

- *__bonvolu__* – prosím, budete tak hodný
- *__dankon__* – děkuji
- *__saluton__* – zdravím

# Pořadí slov ve větě

Běžné uspořádání slov ve větě je podmět-přísudek-předmět. Protože ale koncovka akuzativu *-n* jasně identifikuje, co je podmět a co je předmět, tak může být pořadí slov jiné. To se děje, jak ze stylistických, tak i pragmatických důvodů.

- *Mi legas libron.* – Já čtu knihu.
- *Libron mi legas.* – Knihu já čtu.

# *Kio, Kion*

*Kio* znamená "co", ptám se tím na podmět:

- *__Kio__ estas tio?* – Co je to?
- *__Kio__ estas sur la tablo?* – Co je na stole?

Zatímco *Kion* znamená "co" nebo taky "koho", ptám se tím na předmět. 

- *__Kion__ vi faras?* – Co děláš?
- *__Kion__ ŝi vidas?* – Koho ona vidí?

