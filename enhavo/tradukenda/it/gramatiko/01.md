# Alfabeto

L'alfabeto dell'esperanto si compone di 28 lettere: a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z.

Fai attenzione alle seguenti differenze con l'italiano:

- __c__ come la z in "marzo"
- __ĉ__ come la c in "celeste"
- __g__ come la g in "gola"
- __ĝ__ come la g in "genere"
- __h__ si pronuncia con una leggera aspirazione
- __ĥ__ si pronuncia con una forte aspirazione (gutturale)
- __j__ come la i in "aia". __aj__, __ej__, __oj__, __uj__ sono dittonghi composti da a, e, o, u più una i breve. Ad esempio:
	- aj come ai in "hai" 
	- ej come ei in "sei"
	- oj come oi in "poi"
	- uj come ui in "cui"
- __ĵ__ come la j francese o la g in "garage"
- __k__ come la c in "caldo"
- __s__ come s in "seme"
- __ŝ__ come sci in "sciame"
- __z__ come s in "rosa"
- __ŭ__ come u in "uomo". __aŭ__, __eŭ__ sono dittongi composti da "a" o "e" più una u breve. Ad esempio:
	- aŭ come au in "auto"
	- eŭ come eu in "eutanasia"


# Pronuncia

Le parole si leggono così come sono scritte, applicando le regole suddette.

# Accento

L'accento tonico cade sempre sulla penultima sillaba delle parole con più di una sillaba. Nelle parole monosillabiche l'accento cade sulla sillaba stessa.

- *te-le-FO-no*
- *ra-DI-o*
- *kaj*
- a-MI-ko
- ES-tas
- NB: AN-kaŭ (perché kaŭ vale come sillaba singola).

Bisogna prestare molta attenzione alle parole omofone all'italiano, ma con diverso accento, come: tele**fo**no, ra**di**o, histo**ri**o.

# Articolo

Esiste solo l'articolo determinativo "**la**". È invariabile (vale a dire, non cambia per genere e numero). Non esiste un articolo indeterminativo.

- *la amiko* – l'amico
  - *amiko* – un amico
- *la laboro* – il lavoro
  - *laboro* – lavoro
- *la tigro* - la tigre
  - *tigro* - una tigre

# Pronomi personali

- *mi* – io
- *vi* – tu, voi
- *li* – lui/egli
- *ŝi* – lei/ella
- *ĝi* – esso
- *ni* – noi
- *ili* – loro/essi

Li si usa solo per persone di sesso maschile (genere naturale).
Ŝi si usa solo per persone di sesso femminile.


# Pronomi possessivi

Si formano aggiungendo la desinenza __-a__ ai pronomi personali:

- *mia* – mio
- *via* – tuo, vostro
- *lia* – suo
- *ŝia* – suo
- *ĝia* – suo
- *nia* – nostro
- *ilia* – loro

# Sostantivi

Tutti i sostantivi terminano in **-o**. Non esiste genere grammaticale. Se necessario, il femminile si può specificare con il suffisso **-in-**.

- *tabl__o__* – tavolo
- *lernant__o__* – studente
- *lernant__in__o* – studentessa

# Plurale

La desinenza del plurale è __j__. Si appone sia a sostantivi che ad aggettivi.

- *tablo__j__* – tavoli
- *lernanto__j__* – studenti
- *via__j__ lernanto__j__* – i tuoi studenti

# Verbi

1. La desinenza dell'infinito è __-i__.
   - *lern__i__* – imparare
   - *labor__i__* – lavorare
   - *est__i__* – essere
2. La desinenza del tempo presente indicativo è __-as__. È invariabile per tutti i soggetti singolari e plurali. Poiché esiste solo una desinenza si deve sempre nominare il soggetto o il pronome.
   - *mi sid__as__* – io mi siedo.
   - *vi sid__as__* – tu ti siedi.
   - *ni sid__as__* – noi ci sediamo.
   - *ili sid__as__* – essi si siedono.

# *Ĉu?*

Ĉu è una particella interrogativa che serve a introdurre le domande.

- *__Ĉu__ vi sidas?* – Sei seduto?
- *__Ĉu__ vi skribas?* – Stai scrivendo? Scrivi?

# *Kiu?*

Traduce il pronome interrogativo ("chi?"), ma anche l'aggettivo interrogativo ("quale?").

- *__Kiu__ vi estas?* – Chi sei?
- *__Kiu__ instruisto sidas?* – Quale insegnante sta seduto?


# Il suffisso *-ist*

Indica professione o appartenenza a qualche movimento.

- *instru__ist__o* – insegnante
- *hotel__ist__o* – albergatore
- *esperant__ist__o* – Esperantista (appartiene al movimento esperantista)


# Il suffisso *-in*

Indica genere femminile.

- *patro* – padre
    - *patr__in__o* – madre
- *lernanto* – studente
    - *lernant__in__o* – studentessa
- *instruisto* – insegnante
    - *instruist__in__o* – (donna) insegnante

# Avverbio affermativo

*__jes__* corrisponde all'italiano "sì". Si pronuncia come l'inglese "yes".

- *Ĉu vi estas en la ĉambro?* 
  - *__Jes__, mi estas en la ĉambro.* 

# Avverbo negativo

*__ne__* corrisponde all'italiano "no" e "non":

- *__Ne__, mi __ne__ estas en la ĉambro.* 
