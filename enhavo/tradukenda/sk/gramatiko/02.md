# Prídavné mená

Prídavné mená sa končia na *__-a__*, napr.:

- *bel__a__* – pekný
- *grand__a__ frato* – veľký brat
- *malgrand__a__ fratino* – malá sestra

V esperante se pri prídavných menách nerozlišuje rod (*bela* = pekný/pekná/pekné).

# Pády

Esperantské podstatné mená majú dva pády: nominatív (1. pád) a akuzatív (4. pád). Akuzatív sa používa na označenie cieľa tranzitívneho slovesa (predmet alebo osoba zasiahnutá činnosťou slovesa). Tranzitívne slovesá sú také, ktoré majú povinnú väzbu na priamy predmet v 4. páde (napr. slovenské kúpiť [niečo]).

- *Kiu__n__ mi vidas?* – Koho ja vidím?
- *Mi vidas amiko__n__.* – Ja vidím priateľa.

Nepoužívajte akuzatív po slovese „byť“ a jeho ekvivalentoch.

Prídavné mená sa zhodujú s podstatnými menami a preberajú ich tvar: majú zhodné koncovky *__-j__* a *__-n__*.

- *Vi estas bon__a__ amik__o__.* – Ty si dobrý priateľ.
- *Vi estas bon__aj__ amik__oj__.* – Vy ste dobrí priatelia.
- *Vi havas bon__an__ amik__on__.* – Ty máš dobrého priateľa.
- *Vi havas bon__ajn__ amik__ojn__.* – Ty máš dobrých priateľov.

Esperanto vyjadruje ďalšie pády pomocou predložiek. Napríklad privlastnenie (anglické „of“) sa vyjadruje pomocou *__de__*:

- *La libroj __de__ mia frato.* – Knihy môjho brata. (Bratove knihy.)

# Časovanie

## Infinitív: *-i*
  
- *labor__i__*          – pracovať

## Prítomný čas: *-as*

- *mi labor__as__*      – (ja) pracujem
- *vi labor__as__*      – (ty) pracuješ, (vy) pracujete
- *li/ŝi labor__as__*   – (on/ona) pracuje
- *ni labor__as__*      – (my) pracujeme
- *ili labor__as__*     – (oni) pracujú

## Minulý čas: *-is*

- *mi labor__is__*      – pracoval som
- *vi labor__is__*      – pracoval si, pracovali ste
- *li/ŝi labor__is__*   – (on/ona) pracoval, pracovala
- *ni labor__is__*      – pracovali sme
- *ili labor__is__*     – oni pracovali

## Budúci čas: *-os*

- *mi labor__os__*      – budem pracovať
- *vi labor__os__*      – budeš pracovať/budete pracovať
- *li/ŝi labor__os__*   – (on/ona) bude pracovať
- *ni labor__os__*      – (my) budeme pracovať
- *ili labor__os__*     – (oni) budú pracovať

# Spojka *ke*

sa používa na uvedenie vedľajšej vety predmetovej. Podobne ako slovenský ekvivalent „že“:

1. nemôže sa vynechať,
2. väčšinou sa pred ňou píše čiarka.

Príklady:

- *Vi vidas, __ke__ mi manĝas.* – Vidíš, že jem.
- *Li diras, __ke__ li iros.* – (On) hovorí, že pôjde.

# Predpona *mal-*

mení zmysel slova na pravý opak.

- *bona* – dobrý
  - *__mal__bona* – zlý
- *granda* – veľký
  - *__mal__granda* – malý
- *bela* – pekný
  - *__mal__bela* – škaredý

# Predpona *ge-*

označuje skupinu, kde sú osoby oboch pohlaví spoločne:

- *__ge__fratoj* – súrodenci (ale musia to byť bratia a sestry)
- *__ge__patroj* – rodičia

# Zdvorilosti

- *__bonvolu__* – prosím, nech sa páči; buď, buďte taký dobrý
- *__dankon__* – ďakujem
- *__saluton__* – zdravím

# Poradie slov vo vete

Bežné usporiadanie slov vo vete je podmet - prísudok - predmet. Pretože ale koncovka akuzatívu *-n* jasne identifikuje, čo je podmet a čo je predmet, tak môže byť poradie slov iné. To sa deje tak zo štylistických, ako i pragmatických dôvodov.

- *Mi legas libron.* – Ja čítam knihu.
- *Libron mi legas.* – Knihu ja čítam.

# *Kio, Kion*

*Kio* znamená „čo“, pýtame sa tým na podmet:

- *__Kio__ estas tio?* – Čo je to?
- *__Kio__ estas sur la tablo?* – Čo je na stole?

Ale *Kion* znamená „čo“ alebo tiež „koho“, pýtame sa tým na predmet. 

- *__Kion__ vi faras?* – Čo robíš?
- *__Kion__ ŝi vidas?* – Koho ona vidí?

