# Tabellaszavak

Tanulmányozd a mellékletben lévő táblázatot, figyeld meg milyen logikusan van felépítve: a táblázatban lévő 45 szó jelentése kikövetkeztethető az első elem és a második elem jelentéséből. Jegyezd meg különösen a következőket:

- *ĉio*  – minden
- *ĉiu*  – mindegyik, minden, mindenki
- *ĉiuj*  – mindegyik, minden, mindenki (többesszám)
- *ĉiam* – mindig
- *iom* – kissé, egy kicsit

A táblázat bizonyos szavai felvehetik a többesszám *-j* jelét, vagy a tárgyeset *-n* jelét:

- a *-j* végződést az *-u* és *-a* végű tabellaszavak vehetik fel
- az *-n* végződést felvehetik az *-o*, *-u*, *-a* és *-e* végű tabellaszavak:

## Kio 

- *Kio* – mi 
- *kion* – mit

Példa: 

- *Kion vi manĝas? Kukon mi manĝas.*

## Kiu
- *Kiu* – ki (egyesszám), melyik
- *kiun* – kit (egyesszám), melyiket
- *kiuj* – kik (többesszám), melyek
- *kiujn* – kiket (többesszám), melyeket

## Kia

Példák:

- *Kia estas la vetero?* – Milyen az időjárás?
- *Kian aŭton vi havas?* – Milyen autód van?
- *Kiaj estas ŝiaj leteroj?* – Milyenek a levelei?
- *Kiajn fotojn vi faris?* – Milyen fényképeket csináltál?

## Kie

- *Kie* – hol
- *Kien* – hová

Példák:

- *Kie mi estas?* – Hol vagyok?
- *Kien vi iras?* – Hová mész?

## Elöljárókkal

- *al kiu* – kinek, kihez
- *kun kiu* – kivel
- *al tiu* – annak, ahhoz
- *inter tiuj* – azok között

# A melléknév fokozás

A középfokú hasonlítás a *pli* (-bb) jellel történik:

- *__pli__ bona* – jobb
- *__pli__ granda* – nagyobb

A felsőfokú alak képzése *plej* (leg ...-bb) jellel történik:

- *__plej__ bona* – a legjobb
- *__plej__ granda* – a legnagyobb

A "mint" megfelelője az *ol* középfokú hasonlítás esetén:

- *pli bona __ol__ vi* – jobb, mint te

A felsőfokú hasonlításnál a "-ból/ből" megfelelője az *el*: 

- *La plej bona el ĉiuj* – Mindegyikből a legjobb.

A *Pli* és *plej* határozókkal is használatosak:

- *pli rapide* – gyorsabban
- *plej rapide* – a leggyorsabban

# *Dum* 

A *Dum* elöljáró is ("alatt/közben") és kötöszó is ("mialatt/miközben"):

- *Li sidas __dum__ la manĝo.* – Ő ül evés alatt/közben.
- *Ŝi skribas __dum__ li legas.* – Ő (lány) ír mialatt/miközben ő (fiú) olvas.

# *Ĉi*

A *ĉi* szócska a *ti*-szavakkal közelséget fejez ki. Vesd össze:

- *tiu* – az / *tiu ĉi* vagy *ĉi tiu* – ez
- *tie* – ott / *tie ĉi* vagy *ĉi tie* – itt

# Az *-ind* képző

Jelentése "érdemes" vagy "méltó":

- *aŭskult__ind__a* – meghallgatásra érdemes, meghallgatandó
- *leg__ind__a* – elolvasásra érdemes, elolvasandó
- *bedaŭr__ind__e* – sajnos (szó szerint: sajnálatra méltóan)
- *nedank__ind__e* – nincs mit (szó szerint: nem köszönetre méltóan)

 
