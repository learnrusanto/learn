# Abeceda

Esperantska abeceda se sastoji od 28 slova: a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z.

Nekih znakova nema u hrvatskoj abecedi:

- __ĉ__ = č
- __ĝ__ = dž
- __ĥ__ = nepčano h (izgovara se naprijed, a ne kao naše "h" u grlu)
- __ĵ__ = ž
- __ŝ__ = š
- __ŭ__ = kratko u. __aŭ__, __eŭ__ su dvoglasi koji se sastoje od "a" ili "e" i kratkog "u" i pripadaju jednom slogu. Npr.
	- Eŭropo
	- aŭtoro


# Izgovor

Riječi se čitaju točno onako kako su napisane. Npr.

- *amiko* = amiko
- *ĉambro* = čambro
- *ĝi* = dži.

# Naglasak

Višesložne riječi naglašene su na predzadnjem slogu, npr.

- *te-le-FO-no*
- *ra-DI-o*
- *kaj*
- *a-MI-ko*
- *ES-tas*
- *AN-kaŭ* (jer je 'kaŭ' jedan slog).

Pripazite kod riječi poput *historio* (*hi-sto-RI-o*).

# Član

U esperantu postoji samo određeni član *__la__*. On je nepromjenjiv (bez obzira na rod, broj ili padež). 
Članom *__la__* određuje se da su predmet, osoba ili pojava o kojoj se govori poznati i određeni, odnosno već ranije spomenuti. 
Ne postoji neodređeni član. 

Npr. 
- *Seĝo estas en ĉambro.* - Stolac (neki, bilo koji) je u sobi.
- *La seĝo estas mia* - Stolac (taj već spomenuti, točno određeni) je moj.

# Osobne zamjenice

- *mi* – ja
- *vi* – ti, vi
- *li* – on
- *ŝi* – ona
- *ĝi* – ono, on, ona
- *ni* – mi
- *ili* – oni

Zamjenice *__li__* i *__ŝi__* upotrebljavaju se samo za osobe muškog, odnosno ženskog roda. *__Ĝi__* se koristi za stvari, životinje, pojave kao i osobe kojima ne preciziramo rod (sunce, stol, dijete, pas, kiša,...).

# Posvojne zamjenice

Tvore se dodavanjem nastavka __-a__ osobnim zamjenicama:

- *mia* – moj, moja, moje
- *via* – tvoj, tvoja, tvoje; vaš, vaša, vaše
- *lia* – njegov, njegova, njegovo
- *ŝia* – njen, njena, njeno
- *ĝia* – njegov, njegova, njegovo
- *nia* – naš, naša, naše 
- *ilia* – njihov, njihova, njihovo

# Imenice

Sve imenice imaju nastavak __-o__. Ne postoji gramatički rod: po potrebi ženski se rod označava sufiksom.

- *tabl__o__* – stol
- *lernant__o__* – učenik
- *lernantin__o__* – učenica

# Množina

Nastavak za množinu je __-j__. Njega dobivaju i imenice i pridjevi, npr.:

- *tablo__j__* – stolovi
- *lernanto__j__* – učenici
- *via__j__ lernanto__j__* – tvoji/vaši učenici

# Glagoli

1. Nastavak glagola u infinitivu je __-i__, npr.
   - *lern__i__* – učiti
   - *labor__i__* – raditi
   - *est__i__* – biti.
2. Nastavak za sadašnje glagolsko vrijeme (prezent) je __-as__. Taj je nastavak isti za sva lica jednine i množine:
   - *mi sid__as__* – ja sjedim
   - *vi sid__as__* – ti sjediš / vi sjedite
   - *ni sid__as__* – mi sjedimo
   - *ili sid__as__* – oni sjede.

# *Ĉu?*

Ovo je upitna riječ koja znači "je li?" odnosno pretvara izjavnu rečenicu u upitnu (da/ne):

- *__Ĉu__ vi sidas?* – Sjediš li?
- *__Ĉu__ vi skribas?* – Pišeš li?

# *Kiu?*

Ovo je upitna riječ sa dva značenja: "tko?", "koji?", npr.

- *__Kiu__ vi estas?* – Tko si ti?
- *__Kiu__ instruisto sidas?* – Koji učitelj sjedi?


# Nastavak *-ist*

Označava zanimanje (profesiju) osobe ili članstvo u nekom pokretu, npr.

- *instru__ist__o* – učitelj
- *hotel__ist__o* – hotelijer
- *esperant__ist__o* – esperantist, pripadnik esperantskog pokreta


# Nastavak *-in*

označava ženski rod:

- *patro* – otac
    - *patr__in__o* – majka
- *lernanto* – učenik
    - *lernant__in__o* – učenica
- *instruisto* – učitelj
    - *instruist__in__o* – učiteljica

# Potvrdna riječ

*__jes__* znači "da". 

- *Ĉu vi estas en la ĉambro?* 
  - *__Jes__, mi estas en la ĉambro.* 

# Negacija

*__ne__* znači "ne".

- *__Ne__, mi __ne__ estas en la ĉambro.* 
