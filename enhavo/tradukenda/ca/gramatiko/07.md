# Negació

En català, sempre que utilitzem un mot negatiu  a qualsevol punt de la frase cal repetir la negació amb 'no' davant del verb. En esperanto, aquest 'no' redundant no és necessari:
- *Mi __neniam__ rigardos iun.* – No miraré mai a ningú.
- *Mi rigardos __neniun__.* – No miraré a ningú.
- *Vi iros __nenien__.* – No aniràs enlloc.
- *__Nenio__ plaĉas al ili.*  – No els agrada res.
- *Venis __neniu__.* – No ha vingut ningú.
- *Ni vendas __neniajn__ librojn.* – No venem llibres de cap mena.

La paraula __nek__ significa "ni", i va sempre després d'una altra negació amb __nek__:
- *__Nek__ li __nek__ ŝi respondis.*   – Ni ell ni ella van respondre
- *Vi __nek__ sidas __nek__ rigardas.* – Ni seus ni mires
- *Li havas __nek__ paperon __nek__ krajonon.* – No té ni paper ni llapis

Quan *ne* s'aplica al verb, no cal canviar *kaj* per *nek*:
- *Li __ne__ havas paperon kaj krajonon.* – No té paper ni llapis

# *Mem*

Significa "mateix/a, mateixos/es, per si mateix", i es posa sempre darrera de la paraula que es desitja destacar:
- *Mi __mem__ faris tion.* – Jo mateix ho he fet (i no cap altre).
- *Mi sola faris tion.* – Ho he fet tot sol (sense ajut).

És especialment útil per a destacar la veu reflexiva quan no podem fer servir el pronom *si*:
- *Mi instruas min mem.* – M'ensenyo a mi mateix.


# Preposició *laŭ*

Té dos significats fonamentals:

1) Pot indicar moviment d'un extrem a un altre d'un objecte o espai. La diferència amb *tra* és que *laŭ* assenyala un moviment al llarg d'una línia i no pas al través. Es tradueix per 'per' o 'al llarg de':
- *Ili promenis __laŭ__ la rivero.* – Van passejar al llarg del riu / resseguint el riu.

2) Pot indicar una regla, model o font d'informació a partir de la qual es fa o diu alguna altra cosa, i llavors es tradueix per 'segons', 'd'acord amb', o de vegades 'per':
- *__Laŭ__ la najbaroj, Petro foriris ĉi-matene.* – Segons els veïns, en Pere va marxar aquest matí.
- *Aranĝu la librojn __laŭ__ alfabeta ordo.* – Ordena els llibres per ordre alfabètic.

# Prefix *ek-*

Es prefixa a arrels verbals i indica una acció que comença, un canvi d'estat, o una acció breu, momentània, sobtada:

Exemples:

- *__ek__paroli*  – Començar a parlar
- *__ek__sidi*    – Asseure's (igual que *sidiĝi*)
- *__ek__ridi*    – Posar-se a riure, esclafir el riure
 

# Sufix *-aĵ-*

Indica la manifestació concreta d'allò expressat per l'arrel, i s'aplica a arrels substantives, adjectives o verbals:

## Amb arrels adjectives
Indica qualsevol cosa caracteritzada per la qualitat que assenyala l'arrel:

- *bel__aĵ__o* – bellesa, cosa bella
- *vidind__aĵ__o* – atracció, cosa digna de veure
- *dolĉ__aĵ__o* – dolç, llaminadura (de *dolĉa*, dolç)
- *sprit__aĵ__o* – acudit, agudesa (de *sprita*, enginyós, agut)
- *stult__aĵ__o* – niciesa, bestiesa (de *stulta*, neci,ximple)

## Amb arrels verbals
Indica un objecte que resulta de l'acció del verb, que és necessari per a l'acció, o que n'és l'objecte directe:

- *manĝ__aĵ__o*  – una cosa de menjar, aliment
- *trink__aĵ__o* – una beguda
- *leg__aĵ__o*  – una (cosa de) lectura
- *skrib__aĵ__o* – una escriptura, una inscripció, un text
- *vest__aĵ__o* – un vestit
- *ornam__aĵ__o* – un ornament, una decoració (de *ornami*, decorar)

Cal recordar que aquest sufix no es limita a substantivar el verb, sinó que designa sempre un objecte material, tot i que sovint el català no ho distingeix del nom de l'acció. "Construcció", per exemple, tant pot ser *konstruo* (acte de construir) com *konstruaĵo* (edifici).

## Amb arrels substantives

- *arane__aĵ__o* – teranyina (de *araneo*, aranya)
- *bovin__aĵ__o* – vedella, carn de vaca ( de *bovino*, vaca)
- *fiŝ__aĵ__o* – peix (com a menjar; de *fiŝo*, peix)
- *lign__aĵ__o* – objecte fet de fusta (de *ligno*, fusta)
- *latin__aĵ__o* – llatinada, llatinisme (de *Latino*, llatí)
- *infan__aĵ__o* – criaturada (de *infano*)

## Com a arrel

- *aĵo* – objecte, cosa

# *Ĝis*

Té dos usos diferents:

1) Com a preposició, pot introduir substantius, però no infinitius, i es tradueix normalment per "fins a":

- *de la kvara __ĝis__ la oka* – de quatre a vuit
- *Ili kuris __ĝis__ la pordo.* – Van córrer fins a la porta.
- *Mi legos __ĝis__ la vespero.* – Llegiré fins al vespre.
- *Ni manĝu __ĝis__ satiĝo.* – Mengem fins a atipar-nos (literalment: fins a l'atipament)

També forma l'expressió "A reveure!": *Ĝis la revido!* (literalment, "fins a reveure", fins la propera vegada que ens tornem a veure"). Es pot abreujar a *Ĝis revido!* o *Ĝis!*. Equival a un "Adeu!" amistós que deixa oberta l'oportunitat de tornar-se a veure. Un comiat més formal és *Adiaŭ!*, que es fa servir sobretot si dubtem que ens tornarem a veure.

2) Com a conjunció, introdueix frases subordinades i es tradueix per "fins que":

- *Ŝi koleris __ĝis__ mi petis pardonon.* – Va estar enfadada fins que vaig demanar perdó.

# Veu mitjana i veu passiva

L'esperanto té una veu passiva, que no s'ha de confondre amb la veu 'mitjana' que es forma amb el sufix __-iĝi__ i que expressa un esdeveniment sense agent. La veu passiva es forma amb el verb __esti__ més el participi, que es deriva de l'arrel verbal amb el sufix __-ita__:

- *La pordo fermiĝis.* – La porta s'ha tancat / es va tancar (tota sola).
- *La pordo __estis__ ferm__ita__.* – La porta era/estava tancada / va ser tancada (per algú) / es trobava tancada.

Amb el verb principal en present, la veu passiva indica el resultat actual d'un fet passat:

- *La pordo fermiĝas.* – La porta es tanca (tota sola).
- *La pordo __estas__ ferm__ita__.* – La porta és/està tancada (algú l'ha tancada).

Altres exemples:

- *La leteroj __estis__ send__itaj__ hieraŭ.* – Les cartes van ser enviades ahir.
- *Vi __estas__ pardon__ita__.* – Estàs perdonat.

Com en català, el participi pot funcionar com a adjectiu:

- *Venis ĉiuj alvok__itaj__ doktoroj.* – Han vingut tots els doctors convocats/cridats.
