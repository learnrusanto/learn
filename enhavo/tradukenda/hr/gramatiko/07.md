# Nijekanje

*Nek... nek...* odgovara našem "ni... ni..." ili "niti... niti...".

- *__Nek__ li __nek__ ŝi respondis.*   – Ni on ni ona nisu odgovorili.
- *Vi __nek__ sidas __nek__ rigardas.* – Ti niti sjediš niti gledaš.

U hrvatskom jeziku česte su rečenice s dvostrukim i višestrukim negacijama.
U esperantu je dovoljna (i obavezna) samo jedna negacija. 

- *Mi __neniam__ diros al iu.* – Neću nikada nikome reći. (*Mi neniam (ne) diros al neniu* je pogrešno.)

# *Mem*

*Mem* znači "osobno, lično, sam" i koristi se za naglašavanje imenice ili zamjenice iza koje slijedi. (Usporedite s refleksivnim *si*, u 4. lekciji.)

- *Mi __mem__ faris tion.*  – Sam sam to napravio. To sam napravio osobno.

# Do viđenja…

Ovaj pozdrav ima u esperantu dva oblika.

- *ĝis la revido* 
- *ĝis revido* – doslovno "do ponovnog viđenja"

Prvi oblik (*ĝis la revido*) koristi se ako je poznato kada je ponovni susret, npr. ako je dogovoren idući sastanak. 
Pozdrav (*ĝis revido*), bez određenog člana, koristi se kada to nije poznato.

# Prefiks *ek-*

pokazuje

1. početak radnje
2. iznenadnu trenutnu radnju

Primjeri:

- *__ek__paroli*  – započeti govoriti, progovoriti
- *__ek__silenti* – zašutjeti
- *__ek__sidi*    – sjesti
- *__ek__ridi*    – nasmijati se
 
# Sufiks *-aĵ*

znači "stvar", konkretni predmet, nešto materijalno:

- *manĝ__aĵ__o*  – hrana
- *trink__aĵ__o* – piće
- *bel__aĵ__o*   – lijepa stvar
- *send__aĵ__o*  – pošiljka
 
