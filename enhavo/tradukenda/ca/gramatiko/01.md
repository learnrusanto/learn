# Alfabet i pronunciació

L'alfabet de l'esperanto té 28 lletres: 
   - a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z. 

Noteu-hi les consonants especials amb accent circumflex, la u amb accent breu, i l'absència de 'q', 'x', 'y' i 'w'.

A cada lletra li correspon sempre el mateix so. Les vocals es pronuncien como en castellà, també les consonants, excepte:

- __c__ = "ts" com a "potser"; pla__c__o ("pla__ts__o"), __c__entro ("__ts__entro").
- __ĉ__ = "tx" com a "fletxa".
- __ga__, __ge__, __gi__, __go__, __gu__ = "ga, gue, gui, go, gu".
- __ĝ__ = "tj" com a "platja/platges".
- __h__ = és una ac aspirada, com en anglès i en alguna variant de l'andalús.
- __ĥ__ = com la "j" castellana.
- __j__ = "i" com en "iogurt" o "noia".
És una semivocal per a formar diftongs: rajto ("raito"), jes ("ies").
- __ĵ__ = "j" com en "Jordi" o "rajar".
- __r__ = Com a "pera". Mai forta com a "corro", encara que comenci paraula.
- __ŝ__ = com les "x" de "xarxa" o la "ix" de "caixa"
- __ŭ__ = "u" com a "Europa", "auto", "quatre", "cacauet".
És una semivocal per a formar diftongs: Eŭropo ("Europo"), aŭtoro.
- __v__ = "v" com a les Balears (fricativa labiodental), diferenciant-la clarament de la "b"
- __z__ = "s" sonora com a "casa", "resar" o "zero" 

Quan en una paraula se succeeixen dues lletres iguals, es pronuncien separadament: mallonga, opinii = "mal-longa", "opini-i".

# Accent i síl·laba

El nombre de vocals (a, e, i, o, u) d'una paraula indica el nombre de síl·labes que la formen.
Les lletres __j__ i __ŭ__ no formen síl·laba pròpia i van sempre acompanyant una altra vocal, amb la qual formen diftongs.
En esperanto l'accent recau sempre sobre la penúltima síl·laba: papero estas utila ("papéro éstas utíla"), paperoj estas utilaj ("papéroj éstas utílaj"), kio ("kío"), ies =d'algú ("íes"). Però jes =sí ("jés") perquè és un monosíl·lab.
Compareu __balau__ ("ba-lá-u") amb __baldaŭ__ ("bál-dau") i __balai__ ("ba-lá-i") amb __belaj__ ("bé-lai").

# Pronoms

- *mi* – jo
- *vi* – tu, vostè, vos
- *li* – ell
- *ŝi* – ella
- *ĝi* – allò (per a objectes i animals)
- *ni* – nosaltres
- *vi* – vosaltres
- *ili* – ells/elles

Noteu-hi la igualtat de "tu" i "vosaltres". El pronom __ĝi__ s'utilitza per a objectes, animals, i de vegades persones, per exemple un nadó, quan la diferència entre mascle i femella no és important.

# Verbs

1. La terminació de l'infinitiu és __-I__.
   - *lern__i__* – aprendre
   - *labor__i__* – treballar
   - *est__i__* – ser, estar, haver-hi
2. La terminació del present és __-AS__, invariable per a totes les persones.
   - *mi labor__as__* – jo treballo
   - *vi labor__as__* - tu treballes
   - *li labor__as__* - ell treballa
   - *ni labor__as__* – nosaltres treballem
   - *vi labor__as__* – vosaltres treballeu
   - *ili labor__as__* – ells treballen
   - *amiko labor__as__* – un amic treballa
   - *mi est__as__* – (jo) sóc/estic

Per tant no es pot elidir el subjecte como en català; es pot dir *amiko laboras* o *ŝi laboras*, pero no només *laboras*, ja que no se sabria si significa "treball__o__", "treball__es__", "treball__a__", etc.

# Substantius

Els substantius acaben en __-o__, tant si són primaris com derivats d'una arrel verbal. No hi ha gènere gramatical, és a dir, cap diferència entre masculí i femení:

- *tabl__o__* – taula
- *lernant__o__* – alumne
- *lernantin__o__* – alumna
- *instrui* – ensenyar
   - *instru__o__* – ensenyament, doctrina
- *labori* – treballar
   - *labor__o__* – feina, treball
- *respondi* – respondre
   - *respond__o__* – resposta

# Noms propis

Alguns noms d'home molt comuns tenen una forma pròpia en esperanto, sempre acabada en __-o__:

- *Marko* – Marc
- *Petro* – Pere
- *Stefano* – Esteve
- *Vilhelmo* – Guillem
- *Ludoviko* – Lluís
- *Jakobo* – Jaume

La resta dels noms, però, incloent-hi la immensa majoria de noms de dona, es deixen en la llengua original. Pel que fa a noms de ciutat, els més coneguts es poden adaptar a l'esperanto:

- *Barcelono* – Barcelona
- *Venecio* – Venècia

# Article

L'article determinat en esperanto és __la__, que equival a "el, la, els, les"; no s'aplica mai a noms propis. No hi ha article indeterminat:

- *la tablo* –  la taula
- *tablo* – una taula

# Preposicions

En Esperanto les preposicions ocupen el mateix lloc a la frase que en català:

- *Mi sidas __en__ la ĉambro.* – Sec a l'habitació.
- *Li sidas __sur__ seĝo.* – Ell seu sobre un seient.

El posseïdor va darrere del substantiu, enllaçat amb la preposició __de__:
- *La libro __de__ Johano estas bona.* – El llibre d'en Joan és bo.


# Adjectius possessius

Es formen afegint als pronoms la terminació -__A__:

- *mia* – el meu/la meva, meu/meva
- *via* – et teu/la teva, teu/teva, de vostè
- *lia* – el seu/la seva (d'ell)
- *ŝia* – el seu/la seva (d'ella)
- *ĝia* – el seu/la seva (pertanyent a objectes o animals, sense concretar sexe)
- *nia* – el nostre/la nostra
- *via* – el vostre/la vostra, de vostès
- *ilia* – el seu/la seva (d'ells, d'elles)

Els adjectius possessius van davant del substantiu, i no requereixen l'article en cap cas: 
- *mia libro* – el meu llibre. 

Cal recordar que el "seu" català es diu de quatre maneres diferents en esperanto segons el gènere i nombre del posseïdor, no pas d'allò posseït, igual com passa en anglès:

- *__li__a patro* – el seu pare (d'ell)
- *__ŝi__a patro* – el seu pare (d'ella)
- *__ĝi__a patro* – el seu pare (d'un nadó de sexe no identificat)
- *__ili__a patro* – el seu pare (d'ells o elles), llur pare

# Plural

La terminació del plural és __-J__. Els possessius concorden en plural amb el substantiu que acompanyen simplement afegint la __-j__ a la terminació __-a__. 

- *tablo__j__* – taules
- *lernanto__j__* – alumnes
- *via__j__ libro__j__* – els teus/vostres llibres

L'article és invariable: 
- *la hotelo__j__* – els hotels

# *Kio?*

El pronom interrogatiu __kio__ sempre es refereix a objectes, fets o esdeveniments, té el significat general de "quina cosa", i es tradueix per "què". No té plural.

- *__Kio__ estas?*  – Què és? / Què hi ha?
- *__Kio__ okazas?*  – Què passa?"

# *Kiu?*

Aquest mot interrogatiu té dos equivalents en català segons la frase:

A) Quan apareix sol, __kiu__ equival al pronom interrogatiu "qui" i es refereix a persones:

- *__Kiu__ vi estas?* — Qui ets (tu)? / Qui és vostè?

B) Quan acompanya un substantiu, __kiu__ equival a l'adjectiu interrogatiu "quin/quina" i es pot referir a persones o coses:

- *__Kiu__ instruisto sidas?* — Quin professor està assegut?
- *__Kiu__ tablo estas via?* — Quina taula és teva/vostra?

En tots dos casos __kiu__ admet el plural:

- *__Kiuj__ vi estas?* — Qui sou (vosaltres)? / Qui són vostès?
- *__Kiuj__ instruisto__j__ sidas?* – Quins professors estan asseguts?
- *__Kiuj__ tablo__j__ estas via__j__?* — Quines taules són teves/vostres?

# *Ĉu?*

En Esperanto, tota frase interrogativa que no comenci amb un mot interrogatiu com *kio* o *kiu* ha de començar amb la partícula __ĉu__, que la converteix en interrogativa total. En català correspon a l'interrogatiu 'que' sense accent que es pronuncia en una entonació més alta que la resta de la frase i que es pot elidir, mentre que en Esperanto __ĉu__ és obligatori. 

   - *__Ĉu__ vi laboras?*  – (Que) treballes? (diferent del pronom "Què és?", *Kio estas?*)
   - *__Ĉu__ la libro estas via?* – (Que) és teu, el llibre?
   
# Afirmació i negació

__Jes__ i __ne__ són els mots que responen a interrogacions totals amb *ĉu*. __Ne__ també és un adverbi i per tant es repeteix amb el verb.

Sí = *__jes__*.

- *Ĉu vi estas en la ĉambro?* (Que ets a l'habitació?)
  - *__Jes__, mi estas en la ĉambro.* (Sí, sóc a l'habitació)

No = *__ne__*.

   - *__Ne__, mi __ne__ estas en la ĉambro.* ( No, no sóc a l'habitació).


# Sufix *-ist*

Indica "professional o persona caracteritzada per una activitat habitual". No denota sexe, pot ser home o dona. S'aplica a arrels tant verbals com substantives:

- *instru__ist__o* – professor/a, mestre/a
- *okul__ist__o* – oculista (de *okulo*, ull)
- *esperant__ist__o* – esperantista

# Sufix *-in*

Indica el sexe femení, excloent totalment el masculí. Aquest sufix és obligatori només amb noms de parentiu (*patrino*) i en alguns altres casos (*amikino*, amiga; *knabino*, noia). En els altres casos, és opcional.
Convé recordar que, gramaticalment, tots els substantius són neutres i acaben en *-o*.

- *lernanto* – alumne (o alumna)
    - *lernant__in__o* – alumna
- *patro* – pare
    - *patr__in__o* – mare
- *instruisto* – professor (o professora)
    - *instruist__in__o* – professora

# Composts

Els substantius composts es formen amb la simple unió d'arrels (amb l'arrel principal en darrer lloc); entremig, s'hi posa una *-o-* només quan cal facilitar-ne la pronúncia:

- *vaporŝipo* – vaixell de vapor (de *vaporo*, vapor, i *ŝipo*, vaixell)
- *lingvopolitiko* – política lingüística (de *lingvo*, llengua, i *politiko*, política)
- *lernolibro* – llibre de text (de *libro*, llibre, i *lerni*, aprendre)
