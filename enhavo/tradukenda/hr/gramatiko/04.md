# Brojevi

Brojevi su navedeni u dodatku. Veći brojevi tvore se kombiniranjem osnovnih brojevnih riječi na ovaj način:

- 1 238                     – *mil du-cent tri-dek ok*
- 153 837                   – *cent kvin-dek tri mil ok-cent tri-dek sep*
- zbrajanje:      8 + 3 = 11 – *ok plus tri estas dek-unu*
- oduzimanje:     15 - 6 = 9 – *dek-kvin minus ses estas naŭ*

# Akuzativ smjera

U esperantu nakon prijedloga obično slijedi nominativ:

- *post mi* – nakon mene
- *sen ŝi* – bez nje
- *en domo* – u kući

No, iza prijedloga koji označavaju mjesto može slijediti akuzativ da označi kretanje prema tom mjestu. Npr.

- *Mi iras en la domo__n__.* – Idem u kuću.
- Usporedite: *Ili manĝas en la domo.* – Oni jedu u kući.

- *La kato saltis sur la tablo__n__.* – Mačka je skočila na stol.
- *La kato saltis sur la tablo.* – Mačka je skočila na stolu.

# Bezlična zamjenica *oni*

Neodređena osobna zamjenica *__oni__* koristi se kada subjekt nije poznat ili nije bitan.

Primjeri:

- *__Oni__ manĝas.* – Jede se.
- *__Oni__ sidas.* – Sjedi se.
 

# Povratna zamjenica *si*

Zamjenica *__si__* (u akuzativu *sin*) ukazuje da je objekt radnje sam subjekt. Prevodi se našom zamjenicom "se", "sebe".

Primjeri:

- *Li lavas __sin__.* – On se pere.
- *Ŝi rigardas __sin__.* – Ona se gleda.
- *Ili kantas al __si__.* – Oni pjevaju sebi.
 
Za razliku od našeg "sebe", "se", esperantska riječ *__si__* se koristi samo u trećem licu. Zamjenica *si* nikada nije subjekt rečenice. Usporedite:

- *Mi rigardas min.* – Ja se gledam.
- *Ili rigardas sin.* – Oni se gledaju.


# Pogodbeni veznik *se*

U pogodbenim rečenicama koje počinju s "kada" ne koristi se vremenski veznik *kiam* nego pogodbeni veznik *__se__*.
Usporedite:

- *Se mi malsanas, mi malmulte manĝas.* – Kad (ako) sam bolestan, malo jedem.
- *Kiam mi malsanis, mi malmulte manĝis.* – Kad sam bio bolestan, malo sam jeo.


# Prefiks *re-*

Prefiks *__re-__* može značiti 

- ponovno, opet
- natrag.

Primjeri:

- *__re__vidi* – ponovno vidjeti
- *__re__doni* – dati natrag, vratiti
- *__re__meti* – staviti natrag, vratiti na mjesto

 
