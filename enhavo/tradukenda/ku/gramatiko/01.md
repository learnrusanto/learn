# الفبا

الفبای اسپرانتو از ۲۸ حرف در دو شکل کوچک و بزرگ تشکیل شده است. حروف کوچک عبارت‌اند از: a، b، c، ĉ، d، e، f، g، ĝ، h، ĥ، i، j، ĵ، k، l، m، n، o، p، r، s، ŝ، t، u، ŭ، v، z

اسپرانتو از چپ به راست نوشته می‌شود. حروف بزرگ در کنار شکل کوچکشان عبارت‌اند از: Aa، Bb، Cc، Ĉĉ، Dd، Ee، Ff، Gg، Ĝĝ، Hh، Ĥĥ، Ii، Jj، Ĵĵ، Kk، Ll، Mm، Nn، Oo، Pp، Rr، Ss، Ŝŝ، Tt، Uu، Ŭŭ، Vv، Zz
 

به تلفظ این حروف توجه کنید:

- __a__ صدای «آ» می‌دهد.
- __b__ صدای «ب» می‌دهد.
- __c__ صدایی شبیه به «تْس» دارد؛ به طوری که «ت» و «س» باید همرمان تلفظ شوند.
- __ĉ__ صدای «چ» می‌دهد.
- __d__ صدای «د» می‌دهد.
- __e__ صدای «ـِ» می‌دهد.
- __f__ صدای «ف» می‌دهد.
- __g__ صدای «گ» می‌دهد.
- __ĝ__ صدای «ج» می‌دهد.
- __h__ مانند «ه» در «همراه»
- __ĥ__ صدای «خ» می‌دهد.
- __i__ مانند «ی» در «دیدن»
- __j__ مانند «ی» در «یک». __aj__, __ej__, __oj__, __uj__ به این شکل تلفظ می‌شوند:
	- __aj__ = آی
	- __ej__ = اِی
	- __oj__ = اُی
	- __uj__ = اوی
- __ĵ__ صدای «ژ» می‌دهد.
- __k__ صدای «ک» می‌دهد.
- __l__ صدای «ل» می‌دهد.
- __m__ صدای «م» می‌دهد.
- __n__ صدای «ن» می‌دهد.
- __o__ صدای «ـُ» می‌دهد.
- __p__ صدای «پ» می‌دهد.
- __r__ صدای «ر» می‌دهد.
- __s__ صدای «س» می‌دهد.
- __ŝ__ صدای «ش» می‌دهد.
- __t__ صدای «ت» می‌دهد.
- __u__ مانند «و» در «کوه»
- __ŭ__ تلفظ این حرف شبیه *v* است؛ با این تفاوت که هنگام تلفظ لب‌ها گرد می‌شوند و دندان‌ها به لب برخورد نمی‌کنند. __aŭ__, __eŭ__ به این شکل تلفظ می‌شوند:
	- aŭ = آو
	- eŭ = اِو
- __v__ مانند صدای «و» در «ورزش». دقت کنید که هنگام تلفظ، دندان‌ها به لب ها برخورد کنند.
- __z__ صدای «ز» می‌دهد.


# تلفظ واژه‌ها

واژه‌های اسپرانتو همان طوری که نوشته می‌شوند تلفظ می‌شوند. یعنی با همان تلفظ‌هایی که در بالا گفته شدند. علامت «!» به‌کاررفته در مثال‌ها نشان‌دهنده‌ی تکیه‌گاه است که جلوتر با آن آشنا خواهید شد:

- *amiko* = آ می! کُ
- *ĉambro* = چامب! رُ
- *ĝi* = جی
- *metroo* = مِت رُ! اُ
- *frato* = فْرا! تُ («فِ را! تُ» غلط است)
- *stari* = سْتا! ری («اِس تا! ری» غلط است)
- *certa* = تْسِر! تا

# تکیه

در واژه‌هایی که بیش‌تر از دو بخش دارند بر بخش ماقبل آخر تکیه می‌شود؛ یعنی باید محکم‌تر، طولانی‌تر یا بلندتر گفته شود. در مثال‌های زیر، تکیه‌گاه با علامت «!» مشخص شده است

- *te-le-FO-no* (تِ لِ فُ! نُ)
- *ra-DI-o* (را دی! اُ)
- *kaj* (کای)
- a-MI-ko (آ می! کُ)
- ES-tas (اِس! تاس)
- AN-kaŭ (آن! کاو)

مراقب واژه‌هایی چون *historio* باشید: هیس تُ ری! اُ

# حرف تعریف

حرف تعریف *la* است و با تغییر جنسیت، حالت یا تعداد تغییری نمی‌کند. در صورتی که حرف تعریف به کار نرود واژه نکره است:

- *la amiko* – (این/آن) دوست
  - *amiko* – یک دوست، دوستی
- *la laboro* – (این/آن) کار
  - *laboro* – یک کار، کاری

# ضمایر شخصی

- *mi* – من
- *vi* – تو، شما
- *li* – او (آقا)
- *ŝi* – او (خانم)
- *ĝi* – او، این، آن
- *ni* – ما
- *ili* – ایشان، این‌ها، آن‌ها

ضمیر *li* برای آقایان، ضمیر *ŝi* برای خانم‌ها و ضمیر *ĝi* برای حیوانات، اشیا و کودکان به کار می‌رود. ضمیر *ili* برای همه‌ی این‌ها به کار می‌رود.

# ضمایر ملکی

ضمایر ملکی با افزودن پایانه‌ی *<span dir="ltr">-a</span>* به ضمایر شخصی ساخته می‌شوند و صفت حساب می‌شوند:

- *mia* – مال من، ـَم
- *via* – مال تو، ـَت، مال شما، ـِتان
- *lia* – مال او، ـَش
- *ŝia* – مال او، ـَش
- *ĝia* – مال او، ـَش، مال این، مال آن
- *nia* – مال ما
- *ilia* – مال ایشان، ـِشان، مال این‌ها، مال آن‌ها

# اسم‌ها

واژه‌هایی که به پایانه‌ی *<span dir="ltr">-o</span>* ختم شوند اسم هستند. این پایانه جنسیت را تعیین نمی‌کند. اگر لازم باشد با افزودن پسوند *<span dir="ltr">-in</span>* واژه را مؤنث می‌کنیم.

- *tabl__o__* – میز
- *lernant__o__* – شاگرد (چه آقا باشد چه خانم)
- *lernant__in__o* – شاگرد (خانم)

# جمع

پایانه‌ی جمع *<span dir="ltr">-j</span>* است. هم اسم‌ها و هم صفت‌ها این پایانه را می‌پذیرند. مثلا:

- *tablo__j__* – میزها
- *lernanto__j__* – شاگردان
- *via__j__ lernanto__j__* – شاگردانت

# فعل‌ها

1. پایانه‌ی مصدرها *<span dir="ltr">-i</span>* است. به عنوان مثال:
   - *lern__i__* – یاد گرفتن
   - *labor__i__* – کار کردن
   - *est__i__* – بودن
2. پایانه‌ی فعل مضارع یا حال *<span dir="ltr">-as</span>* است. فعل‌های مضارع برای تمامی اشخاص به یک شکل است. به عنوان مثال:
   - *mi sid__as__* – من می‌نشینم
   - *vi sid__as__* – تو می‌نشینی یا شما می‌نشینید
   - *ni sid__as__* – ما می‌نشینیم
   - *ili sid__as__* – آن‌ها می‌نشینند

# *<span dir="ltr">Ĉu?</span>*

این یک کلمه‌ی پرسشی است که سؤالاتی با جواب «بله» یا «خیر» می‌سازد:

- *<span dir="ltr"><b>Ĉu</b> vi sidas?</span>* – آیا تو می‌نشینی؟ آیا تو نشسته‌ای؟ آیا شما می‌نشینید؟ آیا شما نشسته‌اید؟
- *<span dir="ltr"><b>Ĉu</b> vi skribas?</span>* – آیا تو می‌نویسی؟ آیا تو داری می‌نویسی؟ آیا شما می‌نویسید؟ آیا شما دارید می‌نویسید؟

# *<span dir="ltr">Kiu?</span>*

این کلمه‌ی پرسشی هم به معنی «چه کسی؟» و هم در نقش صفت به معنی «کدام» به کار می‌رود.

- *<span dir="ltr"><b>Kiu</b> vi estas?</span>* – تو کی هستی؟
- *<span dir="ltr"><b>Kiu</b> instruisto sidas?</span>* – کدام معلم می‌نشیند؟ کدام معلم نشسته است؟


# پسوند *<span dir="ltr">-ist</span>*

زمانی به کار می‌رود که بخواهیم افراد را با توجه به کاری که انجام می‌دهند، بنامیم. 


- *instru__ist__o* – معلم
- *hotel__ist__o* – هتل‌دار، صاحب هتل
- *esperant__ist__o* – اسپرانتودان، طرف‌دار اسپرانتو، اسپرانتیست


# پسوند *<span dir="ltr">-in</span>*

برای ساختن اسم مؤنث به کار می‌رود:

- *patro* – پدر
    - *patr__in__o* – مادر
- *lernanto* – شاگرد
    - *lernant__in__o* – شاگرد (خانم)
- *instruisto* – معلم
    - *instruist__in__o* – معلم (خانم)

# پاسخ مثبت

*__jes__* یعنی «بله».

- *<span dir="ltr">Ĉu vi estas en la ĉambro?</span>*
  - *<span dir="ltr"><b>Jes</b>, mi estas en la ĉambro.</span>*

# پاسخ منفی

*__ne__* یعنی «نه». از این واژه برای منفی کردن فعل نیز استفاده می‌شود:

- *<span dir="ltr"><b>Ne</b>, mi <b>ne</b> estas en la ĉambro.</span>*
