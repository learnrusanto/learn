# Adjectius

Els adjectius acaben en *__-A__*, tant si són primaris com derivats.

- *bel__a__* – bell/a, bonic/a
- *grand__a__* – gran
- *homo* – persona
  - *hom__a__* – humà
- *lingvo* – llengua
  - *lingv__a__* – lingüístic 
- *sporto* – esport
  - *sport__a__* – esportiu
- *labori* – treballar
  - *labor__a__* – laboral, feiner
- *instrui* – ensenyar
  - *instru__a__* – didàctic, instructiu


# *Kia?*
És un adjectiu interrogatiu que es tradueix per "com" o "de quina mena", s'utilitza per a demanar la descripció d'un objecte o persona i sempre té adjectius com a resposta. Concorda en plural amb el substantiu que acompanya i no té relació amb el "com" de "Com has vingut?" (que significa "de quina manera").

- —*__Kia__ estas la leciono?*  – Com és la lliçó?
  - —*Bon__a__ kaj amuz__a__.*  – Bona i divertida.
- —*__Kiaj__ estas viaj libroj?*  – Com són els teus llibres?
  - —*Grand__aj__ kaj nov__aj__.*  – Grans i nous. 


# Acusatiu

És la forma que adopten substantius, adjectius i pronoms en la funció d'objecte directe i es forma afegint __-N__ al 'nominatiu' o forma bàsica que tenen en funció de subjecte. En esperanto tots els substantius, adjectius i pronoms adopten aquesta forma, mentre que en català només els pronoms personals tenen formes especials per a aquesta funció:

- *Mi rigardas vi__n__.* – Jo et miro.
- *Vi rigardas mi__n__.* – Tu em mires.
- *Li rigardas ŝi__n__.* – Ell la mira.
- *Ŝi rigardas li__n__.* – Ella el mira.
- *Esperanto estas bela.* – L'esperanto és bonic.
  - *Ili lernas Esperanto__n__* – Ells aprenen esperanto.

També els noms propis poden rebre l'acusatiu quan cal:
- *Marko amas Ana__n__.* – En Marc s'estima l'Anna.
- *Ana amas Marko__n__.* – L'Anna s'estima en Marc.

Com en el cas del plural, els adjectius concorden amb el substantiu en acusatiu, afegint la __-n__ després de la __-j__:

__Singular:__
- *Vi estas bon__a__ amik__o__.* – Ets un bon amic.
- *Vi havas bon__an__ amik__on__.* – Tens un bon amic.

__Plural:__
- *Vi estas bon__aj__ amik__oj__.* – Sou bons amics.
- *Vi havas bon__ajn__ amik__ojn__.* – Tens bons amics.

Els mots interrogatius *kio*, *kiu* i *kia* també s'utilitzen en acusatiu segons la seva funció a la frase:

- *Kio__n__ ili faras?*  – Què fan (ells)?
- *Kiu__n__ vi vidas?*  – Qui veus?
- *Kiuj__n__ libroj__n__ vi volas?*  – Quins llibres vols?
- *Kiaj__n__ libroj__n__ vi volas?*  – Quina mena de llibres vols? / Com vols els llibres?

En esperanto no hi ha cas datiu. La funció d'objecte indirecte es marca amb la preposició __al__. Depèn de cada verb particular si utilitza acusatiu o __al__, és a dir, si és transitiu o intransitiu:

- *Ŝi parolas __al__ li.*  – Ella li parla (a ell).
- *Ŝi vidas li__n__.* – Ella el veu (a ell).

L'objecte directe i l'indirecte, és clar, es poden combinar en el cas dels verbs transitius:

- *Ŝi instruas Esperanto__n__ __al__ li.* – Ella li ensenya esperanto.

# "Agradar"

El sentit propi del verb *ŝati* és "valorar" o "apreciar". Amb noms d'objectes o activitats, també *ami* es pot traduir per "agradar" o "encantar":

- *Ŝi amas kafo__n__.*  – A ella li agrada/encanta el cafè.
- *Mi amas libroj__n__.*  – M'agraden / M'encanten els llibres.

Al contrari de l'equivalent català "agradar", tots dos verbs són transitius; la persona que experimenta el plaer és el subjecte i la cosa que el provoca és l'objecte, de manera que el segon va en acusatiu:

- *Ŝi ŝatas kafo__n__.*  – A ella li agrada el cafè.
- *Mi ŝatas libroj__n__.* –  M'agraden els llibres.

# Ordre de les paraules

És lliure, gràcies a l'acusatiu, tot i que el més comú és posar l'objecte directe després del verb:
- *Li rigardas ŝin.* – Ell la mira a ella (ordre habitual).
- *Ŝin rigardas li.* – A ella, la mira ell.
- *Li ŝin rigardas.* – Ell la mira.
- *Ŝin li rigardas.* – A ella, ell la mira.
- *Rigardas li ŝin.* – La mira ell, a ella.
- *Rigardas ŝin li.* – La mira a ella ell.

Pel que fa als adjectius, tot i que l'ordre també és lliure, l'habitual és posar l'adjectiu abans que el substantiu:
- *__nova__ libro* – un llibre nou
- *la __granda__ seĝo* – el seient gros

# Conjugació 

## Infinitiu: *-I*

L'infinitiu és la forma nominal del verb, però no adopta el cas acusatiu encara que sigui objecte directe d'un altre verb:

- *Mi ŝatas lern__i__.* – M'agrada aprendre.
- *Ni volas ir__i__ al la hotelo.* – Volem anar a l'hotel.
- *Ili ne povas ven__i__.* – No poden venir.

## Pretèrit: *-IS*

Només hi ha un pretèrit o temps passat; la diferència entre indefinit, perifràstic, imperfet i perfet es pot sobreentendre gràcies al context:
- *mi hav__is__*        – Jo tenia / vaig tenir / tinguí / he tingut
- *vi hav__is__*        – Tu tenies / vas tenir / tingueres / has tingut, vosaltres teníeu / vau tenir / tinguéreu / heu tingut
- *li/ŝi/ĝi hav__is__*  – Ell/Ella/Allò tenia / va tenir / tingué / ha tingut
- *mi manĝ__is__*       – Jo menjava / vaig menjar / mengí / he menjat


# Conjunció *ke*

És el mot que introdueix tota una frase en funció d'objecte directe, regida per verbs de paraula o pensament com ara 'dir', 'creure', 'opinar', 'veure', 'voler'... Sovint se separa del verb amb una coma. En català es tradueix per "que":
- *Vi vidas, __ke__ mi manĝas.* – Veus que menjo.
- *Mi diras, __ke__ ŝi venis.* – Dic que ella ha vingut.


# Prefix *mal-*

Indica la idea contrària o oposada a l'expressada per una arrel tan adjectiva com verbal:

- *bona* – bo/bona
  - *__mal__bona* – dolent/a
- *granda* – gran
  - *__mal__granda* – petit/a
- *bela* – bonic/a, bell/a
  - *__mal__bela* – lleig/lletja
- *ŝati* – agradar, preuar
  - *__mal__ŝati* – desagradar, menysprear, desdenyar
- *havi* – tenir
  - *__mal__havi* – mancar, freturar, necessitar
- *ami* – estimar, amar
  - *__mal__ami* – odiar

# Prefix *ge-*

Indica la presència dels dos sexes. És obligatori amb termes de parentiu, igual que *ino*:

- *patroj* – pares (només homes)
  - *__ge__patroj* – pares (pare i mare, pares i mares)
- *fratoj* – germans (només homes)
  -*__ge__fratoj* – germans (germans i germanes)
- *amikoj* – amics (només homes)
  -*__ge__amikoj* – amics i amigues, colla
- *edzoj* – marits
  - *__ge__edzoj* – matrimoni (heterosexual)
 
# Preposicions

Les preposicions es poden prefixar als verbs per a derivar-ne verbs nous:

- *__al__doni* – afegir
- *__en__havi* – contenir
- *__pri__paroli* – discutir, comentar
- *__al__paroli* – adreçar-se, interpel·lar

# "Sobre"

La preposició __sur__ expressa posició de contacte:
- *La libroj estas __sur__ la tablo.* – Els llibres són damunt/sobre la taula.
- *La pentraĵo estas __sur__ la muro* – El quadre és a la paret.

La preposició __pri__ expressa tema o relació abstracta:
- *Li legas libron __pri__ matematiko* – Llegeix un llibre de matemàtiques.
- *Ni parolas __pri__ Jozefo.* – Parlem d'en Josep.
- *Demandu ŝin __pri__ ŝia familio.* – Pregunta-li sobre la seva família.


# Expressions de gentilesa

- *__bonvolu__* – Si us plau
- *__dankon__* – Gràcies
- *__saluton__* – Hola
