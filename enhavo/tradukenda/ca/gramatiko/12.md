# *Antaŭ ol*

Quan la preposició *antaŭ* introdueix un infinitiu o una subordinada, ha d'anar seguida de la conjunció *__ol__*:
- *Pripensu antaŭ __ol__ decidi.* – Pensa-hi abans de decidir.
- *Li ordigis sian ĉambron antaŭ __ol__ lia patrino venis.* – Va endreçar la seva habitació abans que vingués sa mare.

D'altra banda, la preposició *post* no pot precedir mai un infinitiu. Per a indicar que algú va fer una cosa abans d'una altra, s'utilitza el gerundi pretèrit *__-inte__*:

- *Tagmanĝ__inte__, mi reiris al la laborejo.* – Després de dinar (literalment: havent dinat), vaig tornar a la feina.
- *Reven__inte__ hejmen, telefonu al ŝi.* – Quan tornis a casa / Després de tornar a casa (lit.: havent tornat a casa), telefona-li.
- *Li sendis la leteron skrib__inte__ ĝin.* – Va enviar la carta després d'escriure-la (lit.: havent-la escrit).
- *Ili komencis labori post kiam la aliaj foriris.* – Va començar a treballar després que els altres marxessin.

Anàlogament, es pot utilitzar el gerundi futur *__-onte__* en comptes d'*antaŭ ol*:
- *Malferm__onte__ la pordon, li subite turniĝis.* – Abans d'obrir la porta / A punt d'obrir la porta / Quan anava a obrir la porta, es va girar de cop.

# *Ju… des…*

Es combinen amb *pli* i/o *malpli* per a enllaçar dues frases en relació proporcional:

- *__Ju__ pli, __des__ pli.* – Quant/com més, (tant) més
- *__Ju__ pli longe, __des__ pli bone.* – Quant més duri, (tant) millor
- *__Ju__ pli da suno, __des__ pli da sano.* – Com més sol, més salut
- *__Ju__ pli oni laboras, __des__ malpli oni dormas.* – Quant més es treballa, menys es dorm

# *Ajn*

Expressa indefinició o generalitat, va darrere dels correlatius indefinits i es tradueix en català per "qualsevol":

- *iu __ajn__* – un qualsevol, sigui qui/quina sigui...
- *io __ajn__* – qualsevol cosa, sigui el que sigui...
- *iam __ajn__* – quan sigui, en qualsevol moment, no importa quan...
- *iom __ajn__* – una quantitat qualsevol
- *ie __ajn__* – a qualsevol lloc, sigui on sigui...
- *iel __ajn__* – De qualsevol manera, sigui com sigui, tan se val com...

També es pot afegir als correlatius interrogatius/relatius (començats amb __K-__), que llavors poden introduir una subordinada.
- *Kie __ajn__ li troviĝas, li memoras pri vi.* – Es trobi on es trobi / Sigui allà on sigui, (ell) s'enrecorda de tu.
- *Kiom __ajn__ mi provas, mi ne sukcesas.* – Per molt que provi, no me'n surto.
- *Kiu __ajn__ rigardos vin, tiu pensos ke vi estas la ĉefo.* – Qualsevol que et miri pensarà que ets l'amo.

També es pot adjectivar com si fos una arrel:
- *ajna* – qualsevol

# *Krom*
Aquesta conjunció destaca qualsevol cosa que es considera a part de la resta de l'oració, de manera que pot indicar tant inclusió com exclusió, depenent de si el sentit implícit de l'oració és negatiu o positiu, respectivament. 

- *Ne ekzistas Dio __krom__ Mi.* – No hi ha cap Déu llevat de mi.
- *La tuta teksto estas ĝusta, __krom__ unu frazo.* – Tot el text és correcte, excepte una frase.
- *Ion ajn li atendis, __krom__ homa voĉo.* – S'esperava qualsevol cosa menys una veu humana.
- *Tie estis ĉiuj miaj fratoj __krom__ Petro.* – Hi havia tots els meus germans, excepte en Pere.
- *__Krom__ Marko restis ĉe la patrino du liaj pli junaj fratoj.* – A banda d'en Marc, van restar amb la mare els seus dos germans petits (els germans grans van marxar).
- *Ĉu vi provis jam ian alian laboron __krom__ tiu?* – Que has provat ja cap altra feina a més d'aquesta?

Per a evitar confusions, hom sol reforçar la coincidència de sentit entre la frase subordinada i la principal amb un *ankaŭ*, tant si el sentit és positiu com negatiu:

- *__Krom__ Petro, venis __ankaŭ__ Karlo.* – A més d'en Pere, ha vingut també en Carles.
- *__Krom__ la polico, __ankaŭ__ mia propra familio ne kredas min.* – A més de la policia, tampoc la meva família no em creu.

*Krom* pot introduir un infinitiu:

- *Mi faros nenion, __krom__ dormi hejme.* – No faré res, excepte dormir a casa.

Si el verb en infinitiu és el mateix de la frase principal, es pot elidir:

- *__Krom__ (ami) sian amikinon Maja, Marko amas ankaŭ Anan.* – A més de la seva amiga Maia, en Marc també s'estima l'Anna.

Amb *tio*, també pot introduir una frase subordinada amb *ke*:
- *Li timas paroli kun la doktoro __krom__ tio, ke liaj gepatroj ne volas.* – Té por de parlar amb el doctor a banda del fet que els seus pares no volen.

Finalment, se'n poden fer derivats com si fos una arrel:
- *kroma* – addicional, extra
- *krome* – a més a més, a banda

# Prefix *dis-*

Indica dispersió, desunió, divisió, separació:

- *__dis__doni* – repartir, distribuir (donar a diverses persones)
- *__dis__iĝi* – Separar-se
- *__dis__igi* – Separar
- *__dis__konigi* – Divulgar

També es pot utilitzar com a arrel:
- *disa* – espars, dispers
- *dise* – dispersament, en totes direccions

# Verb *peti*

Aquest verb admet règims diversos, però la preposició *al* mai no pot introduir la persona que rep la petició:

- *Mi petas kafon __de__ vi.*  – Et demano cafè.
- *Mi petas vi__n__, ke vi donu kafon al mi.* – Et demano que em donis cafè.
- *Mi petas vi__n__ doni kafon al mi.* – Et demano que em donis cafè.

# Substantiu + infinitiu

Quan depèn d'un substantiu, l'infinitiu no requereix cap preposició per a enllaçar-s'hi:

- *la provo kapti la grafinon* – l'intent __de__ segrestar la comtessa
- *la ĝojo ami* – la joia __d'__estimar
- *la timo morti* – la por __de__ morir, la por __de__ la mort
- *la devo lerni* – el deure __d'__aprendre
- *la feliĉo dormi kun la amato* – la felicitat __de__ dormir amb l'ésser estimat

# Complement agent

El complement agent de la veu passiva s'enllaça a l'oració amb la preposició __de__, no pas amb *per*:

- *La grafino estas kaptita __de__ la teroristoj.* – La comtessa ha estat segrestada pels terroristes.

D'altra banda, quan el verb es converteix en un substantiu, hi ha ambigüitat amb l'antic complement directe, que també hi queda enllaçat amb *de*:

- *la kapto __de__ la grafino __de__ la teroristoj* – el segrest de la comtessa pels terroristes

Això s'evita amb l'adverbi derivat __fare__:

- *la kapto de la grafino __fare de__ la teroristoj* – el segrest de la comtessa per part dels terroristes

# *Kvazaŭ*

Significa "com si, com si fos, com" i serveix per a fer comparacions fictícies, mentre que per a indicar igualtat o identitat o fer comparacions efectives s'utilitza __kiel__):

- *Johano amas Markon kiel patro.* – En Joan s'estima en Marc com a pare (són realment pare i fill).
- *Johano amas Markon __kvazaŭ__ patro.* – En Joan s'estima en Marc com un pare.
- *Vi aspektas __kvazaŭ__ vi vidis fantomon.* – Sembla que haguessis vist un fantasma.
- *Ŝi kuris al li, __kvazaŭ__ ŝi volus lin kisi.* – Ella va córrer cap a ell, com si li volgués fer un petó.


# Numerals

1) Els numerals col·lectius es formen amb el sufix __-OP__. Aquest sufix de vegades es pot elidir en els substantius:
- *du__op__o, duo* – parella, duet, duo
- *tri__op__o, trio* – tercet, trio, triumvirat, trilogia
- *kvar__op__o* – quartet
- *kvin__op__o* – quintet
- *dek__op__o, deko* – desena
- *dekdu__op__o, dekduo* – dotzena

D'aquest sufix es poden derivar adjectius i adverbis de sentit distributiu:
- *du__op__e* – en parelles, de dos en dos
- *tri__op__a* – triple, tripartit
- *kvin__op__e* – en grups de cinc, de cinc en cinc


2) Els múltiples es formen amb el sufix __-OBL__, igualment susceptible d'esdevenir adjectiu o adverbi:
- *du__obl__o* – El doble
- *kvar__obl__o* – El quádruple
- *du__obl__a vido* - Doble visió
- *Ŝi saltas tri__obl__e pli alte.* - (Ella) Salta tres vegades més alt.

Aquest sufix també s'utilitza per a llegir multiplicacions:
- *Kvin__obl__e ses estas tridek.* – Sis per cinc fan trenta.
