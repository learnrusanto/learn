# การปฏิเสธ

ปกติแล้วในภาษาเอสเปรันโตหากต้องการจะแสดงการปฏิเสธเรามักจะใช้ **ne** (ไม่) แต่หากเป็นการปฏิเสธซ้อนเราจะใช้ **nek...nek** (ไม่...และไม่...)


- *__Nek__ li __nek__ ŝi respondis.*   – ทั้งเขาและเธอต่างก็ไม่ตอบ
- *Vi __nek__ sidas __nek__ rigardas.* – คุณไม่(ยอม)นั้งและก็ไม่(ยอม)ที่จะดู

หรืออาจจะใช้กลุ่มคำ **nen-** จากกลุ่มคำตาราง
- *Mi __neniam__ diros al iu.* – ผมไม่เคยจะไปบอกใคร (*Mi neniam diros al neniu* การใช้กลุ่มคำตาราง **nen-** อาจจะให้ความหมายที่แปลก ๆ  *ผมไม่เคยจะไปบอกไม่มีใครสักคน* ดังนั้นหากจะใช้ควรระวังความหมายที่ไม่ตรงตามเจตนา)  


# *Mem*

*Mem* มีความหมายว่า "...ด้วยตัวเอง" "เอง" (โปรดเปรียบเทียบกับ *si* บุรุษสรรพนามสะท้อนในบทที่ 4)

- *Mi __mem__ faris tion.*  – ฉันเองเป็นคนทำสิ่งนั้น, ฉันทำสิ่งนั้นเอง

# การลา


- *ĝis la revido* – จนกระทั่งได้พบกันอีกครั้ง = ลาก่อน (โดยใช้คำนำหน้านาม *la* เพื่อแสดงว่าจะพบกันอย่างแน่นอน)


- *ĝis revido* - จนกระทั่งได้พบกันอีกครั้ง (ไม่มีคำนำหน้านามเพื่อบ่งบอกว่ายังไม่รู้ว่าจะได้พบกันอีกเมื่อไหร่)


# อุปสรรค *ek-*

แสดงถึงการเริ่มการกระทำ

ตัวอย่าง:

- *__ek__paroli*  – เริ่มพูด
- *__ek__silenti* – เริ่มเงียบ
- *__ek__sidi*    – เริ่มนั่ง
- *__ek__ridi*    –เริ่มหัวเราะ
 

# ปัจจัย *-aĵ*

ให้ความหมายถึงสิ่งที่เป็นสิ่งของ เป็นชิ้นเป็นอันหรือเป็นรูปธรรม

- *manĝ__aĵ__o*  – อาหาร
- *trink__aĵ__o* – เครื่องดื่ม
- *bel__aĵ__o*   – สิ่งของที่สวยงาม, ของสวยงาม
- *send__aĵ__o*  – ของที่ถูกส่งมา
 
