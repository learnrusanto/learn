# Pridevniki

Vsi pridevniki imajo končnico *__-a__*, npr.

- *bel__a__* – lep, lepa, lepo
- *grand__a__ frato* – veliki brat
- *malgrand__a__ fratino* – mala sestra

# Skloni

V esperantu obstajata samo dva sklona, imenovalnik in tožilnik. Tožilnik se tvori s končnico *__-n__*. Uporablja se za označevanje predmeta prehodnega glagola (osebe ali stvari na katere delujemo tako, kot je opisano z glagolom).

- *Kiu__n__ mi vidas?* – Koga vidim?
- *Mi vidas amiko__n__* – Vidim prijatelja.

Ne uporabljajte tožilnika z glagolom "biti" (esti).

Pridevniki se ujemajo s samostalnikom po številu in sklonu in dobijo enake končnice *__-j__* in *__-n__*.

- *Vi estas bon__a__ amik__o__* – Ti si dober prijatelj.
- *Vi estas bon__aj__ amik__oj__* – Vi ste dobri prijatelji.
- *Vi havas bon__an__ amik__on__* – Ti imaš dobrega prijatelja.
- *Vi havas bon__ajn__ amik__ojn__* – Ti imaš dobre prijatelje.

Drugi naši skloni se v esperantu tvorijo s predlogi:

- *Mi iras __al__ vi.* – Grem k tebi.
- *Mi iras __kun__ vi.* – Grem s teboj.
- *La teksto __de__ la libro estas bona.* – Tekst knjige je dober.

# Spreganje glagolov 

## Nedoločnik glagola: se tvori s končnico *-i*
  
- *labor__i__*          – delati

## Sedanji čas: *-as*

- *mi labor__as__*      – jaz delam
- *vi labor__as__*      – ti delaš / vi delate
- *li/ŝi labor__as__*   – on/ona dela
- *ni labor__as__*      – mi delamo
- *ili labor__as__*     – oni delajo

## Pretekli čas: *-is*

- *mi labor__is__*      – delal sem
- *vi labor__is__*      – delal si / delali ste
- *li/ŝi labor__is__*   – delal je / delala je
- *ni labor__is__*      – delali smo
- *ili labor__is__*     – delali so / delale so

## Prihodnji čas: *-os*

- *mi labor__os__*      – delal bom
- *vi labor__os__*      – delal boš / delali boste
- *li/ŝi labor__os__*   – delal bo (on, ona)
- *ni labor__os__*      – delali bomo
- *ili labor__os__*     – delali bodo (oni)

# Veznik *ke*

ima pomen slovenskega veznika "da" in z njim začnemo odvisni stavek.

Primeri:

- *Vi vidas __ke__ mi manĝas.* – Vidiš, da jem.
- *Li diras __ke__ li iros.* – On pravi, da bo šel.

Pazite na razliko v slovenščini med trdilnico "da" in veznikom "da". Prva se v esperanto prevaja z "jes", druga s "ke".

# Predpona *mal-*

menja pomen besede v nasprotje.

- *bona* – dober
  - *__mal__bona* – slab
  - *granda* – velik
  - *__mal__granda* – majhen
- *bela* - lep
  - *__mal__bela* – grd

# Predpona *ge-*

označuje oba spola skupaj:

- *__ge__fratoj* – bratje in sestre, brat in sestra
- *__ge__patroj* – starši

# Vljudnostni izrazi

- *__bonvolu__* – izvoli, izvolite
- *__dankon__* – hvala
- *__saluton__* – pozdrav "zdravo"

# Besedni red

Običajni vrstni red besed v stavku je osebek-glagol-predmet. Toda uporaba tožilniške končnice *-n* omogoča spremembo vrstnega reda besed zaradi stilskih ali praktičnih vzrokov, podobno kot v slovenščini.

- *Mi legas libron.* – Čitam knjigo.
- *Libron mi legas.* – Knjigo čitam.

# *Kio, Kion ?*

Naša vprašalnica "kaj" se prevaja v esperanto na dva načina.

*Kio* - "kaj", kot subjekt stavka:

- *__Kio__ estas tio?* – Kaj je to?
- *__Kio__ estas sur la tablo?* – Kaj je na mizi?

*Kion* - "kaj", kot objekt stavka:

- *__Kion__ vi faras?* – Kaj delaš?
- *__Kion__ ŝi diris?* – Kaj je ona rekla?

Če na mesto besede "kaj" v odgovoru pride beseda v akuzativu, se uporablja "kion".

# Sestavljene besede

S sestavljanjem besed (korenov) se lahko ustvarijo besede novega pomena. 
Na koren besede se doda drug koren, a na koncu se doda slovnična pripona. Npr.:

- *bon-ven-o* - dobrodošlica
- *trink-mon-o* - napitnina

Če je takšno sestavljenko težko izgovoriti, lahko med dva korena vstavimo __-o-__. Npr.:

- *lern-o-libr-o* - učbenik

