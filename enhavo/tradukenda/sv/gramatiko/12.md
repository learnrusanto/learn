# *Ju … des*

Uttrycket *ju... des* används precis som svenskans "ju... desto".

- *Ju pli longe, des pli bone.* – ju längre desto bättre
 
Observera att även om vi på svenska ibland säger "ju... ju", måste man på esperanto säga *ju... des*.


# *Ajn*

Ordet *ajn* används efter olika tabellord för att ange obestämdhet. 

Efter *ki*-, *i*- och *ĉi*-ord betyder *ajn* "som helst".

- *io ajn* – vad som helst
- *ĉiu ajn* – vem som helst
- *kiom ajn* – hur mycket som helst
 
Skillnaden mellan de olika förstavelserna i tabellorden minskar när man använder *ajn*. *Io ajn, ĉio ajn* och *kio ajn* blir nästan likabetydande. Kombinationer mellan *neni*-ord och *ajn* får däremot helt andra betydelser. På svenska användes t.ex. "över huvud taget" för att förmedla samma idé. 

- *nenio ajn* – absolut inget 
- *nenie ajn* –  ingenstans över huvud taget
- *neniam ajn* – aldrig någonsin


# Prefixet *dis-*

Prefixet *dis-* betyder "isär, itu, åt olika håll".

- *__dis__ĵeti* – kasta omkring
- *__dis__iri* – gå isär
- *__dis__meti* – ta isär
 

# Suffixet *-on*

Suffixet *-on* betyder "bråkdel" och används efter räkneord.

- *du__on__o*   – halva
- *tri__on__o*  – tredjedel
- *dek__on__o* – tiondel
- *du__on__a*  – halv
 
