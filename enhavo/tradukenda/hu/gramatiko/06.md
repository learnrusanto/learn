# *-u* az alárendelt mondatban

Az *-u* végződést nem csak közvetlen parancsban használjuk (amint már láttuk), de függő beszédben is, *ke* kötőszóval kezdődő alárendelt mondatokban parancsolást, kérést, figyelmeztetést, kívánságot kifejező igék után.

- *Mi deziras, __ke__ vi lern__u__.* – Azt akarom, hogy tanulj.
- *La patro insistas, __ke__ mi iru.* – Apa ragaszkodik hozzá, hogy menjek. 
 
# A *je* elöljáró

A *je* elöljáró egyfajta dzsóker. Nincs pontos jelentése, akkor használjuk, amikor nincs másik elöljáró, mely megfelelne a pontos jelentésnek, amit ki akarunk fejezni. Többek között ezt használjuk a "-kor" megfelelőjeként az órák kifejezésénél.

- *__Je__ kioma horo vi venos?* – Hány órakor jössz?
- *__Je__ la kvina horo.* – Öt órakor.
 

# A *Farti* ige

Ez az ige főleg a következő kifejezésben használatos:

- *Kiel vi __fartas__?* – Hogy vagy?


# Az *-et* képző

Kicsinyítésre szolgál:

- *libr__et__o* – könyvecske, kis könyv
- *bel__et__a*  – csinos (szépecske)
- *varm__et__a* – langyos
 

# Az *-eg* képző

Nagyításra szolgál:

- *libr_ego_*    – nagy könyv
- *varm__eg__a*  – forró
- *bel__eg__a*   – gyönyörű
- *bon__eg__a*   – kiváló
 

# Az *-iĝ* képző

Jelentése "válik vlamilyenné , "-ul, -ül":

- *riĉiĝi*          – meggazdagodni
- *trankvil__iĝ__i* – megnyugodni
- *resan__iĝ__i*    – meggyógyulni
- *geedz__iĝ__i*    – összeházasodni
 

